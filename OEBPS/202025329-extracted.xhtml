<?xml version="1.0" encoding="utf-8" ?>
<html dir="ltr" class="dir-ltr ml-LO ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="lo">
<head>
<meta charset="utf-8" />
<title>Weche Mochoki: 9/25 Oktoba 27–Novemba 2</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="lo" class="jwac dir-ltr ml-LO ms-ROMAN"><div class="groupExt">
<div class="groupExtPubRef">
<div class="extPubRef"><p><a href="202025329.xhtml#pcitationsource1">^ <span id="pcitation1"></span><strong>***sjj wer 155 Morwa ma Nyaka Chieng’***</strong></a></p>
<header>
<p class="contextTtl"><strong>WER 155</strong></p>
<h1><strong>Morwa ma Nyaka Chieng’</strong></h1>
</header>
<p class="themeScrp">(<span id="citationsource7"></span><a epub:type="noteref" href="#citation7">Zaburi 16:11</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Sulwe man e polo malo</p>
<p class="p5 sz">Rienynwa gotieno.</p>
<p class="p6 sp">Kuom herani niloso</p>
<p class="p7 sz">Odiechieng’ gotieno.</p>
<p class="p8 sp">Nichueyo piny duto gi nam.</p>
<p class="p9 sz">Gik ma nichueyo duto</p>
<p class="p10 sp">Nomiyo chunyi mor.</p>
<div class="chorus"><p class="p11 se">(KORAS)</p>
<p class="p12 sp">Gik michueyo duto beyo,</p>
<p class="p13 sz">Paradiso be isingo,</p>
<p class="p14 sp">Miyo chunywa bet mamor.</p>
<p class="p15 sp">Wabedo jogi mihero,</p>
<p class="p16 sz">Ma e mich moloyo duto.</p>
<p class="p17 sp">Kinde duto inibed</p>
<p class="p18 sp">Morwa ma nyaka chieng’.</p>
</div>
</li>
<li><p class="p19 sl"><span class="txtSrcBullet">2. </span>Jehova isemiwa gik</p>
<p class="p20 sz">Ma miyo wamor.</p>
<p class="p21 sp">Wamor ka wawinjo kendo</p>
<p class="p22 sz">Waneno chuechni.</p>
<p class="p23 sp">Nichueyowa makare chuth.</p>
<p class="p24 sz">Ne wanyalo dak nyaka chieng’,</p>
<p class="p25 sp">Kwabedo gi mor.</p>
<div class="chorus"><p class="p26 se">(KORAS)</p>
<p class="p27 sp">Gik michueyo duto beyo,</p>
<p class="p28 sz">Paradiso be isingo,</p>
<p class="p29 sp">Miyo chunywa bet mamor.</p>
<p class="p30 sp">Wabedo jogi mihero,</p>
<p class="p31 sz">Ma e mich moloyo duto.</p>
<p class="p32 sp">Kinde duto inibed</p>
<p class="p33 sp">Morwa ma nyaka chieng’.</p>
</div>
<div class="chorus"><p class="p34 se">(BANG’ KORAS)</p>
<p class="p35 sp">Ok ne dwabed mamor</p>
<p class="p36 sz">Ka onge mich mar Wuodi.</p>
<p class="p37 sp">Misango ma nenochiwo</p>
<p class="p38 sz">Omiyowa mor nyaka chieng’!</p>
</div>
<div class="chorus"><p class="p39 se">(KORAS)</p>
<p class="p40 sp">Gik michueyo duto beyo,</p>
<p class="p41 sz">Paradiso be isingo,</p>
<p class="p42 sp">Miyo chunywa bet mamor.</p>
<p class="p43 sp">Wabedo jogi mihero,</p>
<p class="p44 sz">Ma e mich moloyo duto.</p>
<p class="p45 sp">Kinde duto inibed</p>
<p class="p46 sp">Morwa ma nyaka chieng’.</p>
</div>
<div class="chorus"><p class="p47 se">(KORAS)</p>
<p class="p48 sp">Gik michueyo duto beyo,</p>
<p class="p49 sz">Paradiso be isingo,</p>
<p class="p50 sp">Miyo chunywa bet mamor.</p>
<p class="p51 sp">Wabedo jogi mihero,</p>
<p class="p52 sz">Ma e mich moloyo duto.</p>
<p class="p53 sp">Kinde duto inibed</p>
<p class="p54 sp">Morwa ma nyaka chieng’.</p>
</div>
</li>
</ol>
</div>
<div class="closingContent"><p class="p55 se">(Ne bende <span id="citationsource8"></span><a epub:type="noteref" href="#citation8">Zab. 37:4;</a><span id="citationsource9"></span><a epub:type="noteref" href="#citation9"> 1 Kor. 15:28</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation7"><p class="extScrpCiteTxt"><a href="#citationsource7">^ <strong>(Zab. 16:11)</strong></a> Isemiyo ang’eyo yo ma tera e ngima. Mor mogundho opong’o ka ma intie; Lweti ma korachwich e ma mor mosiko nitieree.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation8"><p class="extScrpCiteTxt"><a href="#citationsource8">^ <strong>(Zab. 37:4)</strong></a> Yud mor maduong’ kuom Jehova, To obiro miyi gik moko duto ma chunyi gombo.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation9"><p class="extScrpCiteTxt"><a href="#citationsource9">^ <strong>(1 Kor. 15:28)</strong></a> To bang’ ka gik moko duto oseket e bwo Wuoyi, eka Wuoyi bende biro bolore e bwo Jal ma noketo gik moko duto e bwoye, mondo Nyasaye obed gik moko duto ne ji duto.</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource2">^ <span id="pcitation2"></span><strong>***mwbr25 Septemba Nonro mag Chenro mar Chokruok mar Ngimawa kod Tijwa***</strong></a></p>
<p class="p165 sn"><strong>Gen Mich mar Ngima ma Nyasaye Omiyi</strong></p>
<p class="p166 sb"><strong><sup>6</sup></strong> Kata obedo ni Muma ok en bug thieth kata buk moting’o kit chiemo monego wacham, pod oting’o pach Jehova e wechego. Kuom ranyisi, Muma jiwowa ni ‘kik watim gik ma nyalo hinyo dendwa.’ (<span id="citationsource10"></span><a epub:type="noteref" href="#citation10">Ekl. 11:10</a>) Muma kwero ich-lach kod madho kong’o mokalo tong’, ma gin gik ma nyalo hinyo ngimawa. (<span id="citationsource11"></span><a epub:type="noteref" href="#citation11">Nge. 23:20</a>) Jehova dwaro ni wabed gi kido mar ritruok sama wayiero kit chiemo ma wabiro chamo kod gik ma wabiro madho.​—<span id="citationsource12"></span><a epub:type="noteref" href="#citation12">1 Kor. 6:12;</a><span id="citationsource13"></span><a epub:type="noteref" href="#citation13"> 9:25</a>.</p>
<p class="p167 sb"><strong><sup>7</sup></strong> Wanyalo nyiso ni wageno mich mar ngima ma Nyasaye osemiyowa kuom tiyo gi nyalowa mar paro e yo maber. (<span id="citationsource14"></span><a epub:type="noteref" href="#citation14">Zab. 119:99, 100</a>; <strong>som</strong> <span id="citationsource15"></span><a epub:type="noteref" href="#citation15"><strong>Ngeche 2:11</strong></a><strong>.)</strong> Kuom ranyisi, onego watim yiero mabeyo e wi kit chiemo ma wabiro chamo. Ka po ni nitie chiemo moro ma wahero to wang’eyo ni onyalo miyo wabed matuo, wabiro nyiso ni watiyo gi rieko ka ok wachamo chiemono. Wabiro nyiso ni pachwa long’o kuom nindo moromo, rieyo dendwa, rito ler mar dendwa, kendo rito miechwa obed maler.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation10"><p class="extScrpCiteTxt"><a href="#citationsource10">^ <strong>(Ekl. 11:10)</strong></a> Omiyo, gol e chunyi gik ma nyalo keloni chandruok, kendo kik itim gik ma nyalo hinyo dendi, nimar bedo rawera kendo bedo gi teko gin gik ma lal nono.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation11"><p class="extScrpCiteTxt"><a href="#citationsource11">^ <strong>(Nge. 23:20)</strong></a> Kik ibed e kind jo ma madho divai mang’eny, Kata e kind jowuoro mohero ring’o,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation12"><p class="extScrpCiteTxt"><a href="#citationsource12">^ <strong>(1 Kor. 6:12)</strong></a> Oyiena timo gik moko duto, to ok ni gik moko duto konyo. Oyiena timo gik moko duto, to ok abi weyo gimoro amora mondo ochika.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation13"><p class="extScrpCiteTxt"><a href="#citationsource13">^ <strong>(1 Kor. 9:25)</strong></a> Koro ng’ato ka ng’ato manie piem nyiso kido mar ritruok e gik moko duto. En adier ni gitimo kamano mondo giyud osimbo ma nyalo kethore, wan to watimo mano mondo wayud osimbo ma ok nyal kethore.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation14"><p class="extScrpCiteTxt"><a href="#citationsource14">^ <strong>(Zab. 119:99, 100)</strong></a> Ariek moloyo jopuonjna duto, Nikech aparo matut kuom chikeni.* <strong><sup>100</sup></strong> Alony moloyo jomoti, Nikech aluwo chikeni.</p><p></p><p>Kata, “Nikech apuonjora chikeni.”</p></div></aside>
<aside epub:type="footnote"><div epub:type="footnote" class="extScrpCite" id="citation15"><p class="extScrpCiteTxt"><a href="#citationsource15">^ <strong>(Nge. 2:11)</strong></a> Nyalo mar paro biro riti, Kendo winjo tiend wach nobedni ka okumba,</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource3">^ <span id="pcitation3"></span><strong>***mwbr25 Septemba Nonro mag Chenro mar Chokruok mar Ngimawa kod Tijwa***</strong></a></p>
<p class="p169 sn"><strong>‘Timuru Kaka Wach Nyasaye Dwaro’</strong></p>
<p class="p170 sb"><strong><sup>2</sup></strong> Wan kaka jotich Jehova, wamorga. Nikech ang’o? Gima duong’ momiyo wamorga en nikech <strong><em>wasomo</em></strong> Muma pile kendo <strong><em>watiyo</em></strong> gi gik ma wapuonjore e ngimawa.​—<strong>Som</strong> <span id="citationsource16"></span><a epub:type="noteref" href="#citation16"><strong>Jakobo 1:22-25</strong></a></p>
<p class="p171 sb"><strong><sup>3</sup></strong> Nitie ber mathoth ma wanyalo yudo “ka watimo kaka wach Nyasaye dwaro.” Kuom ranyisi, sama watimo kamano, wamoro Jehova kendo wan bende wabedo mamor. (<span id="citationsource17"></span><a epub:type="noteref" href="#citation17">Ekl. 12:13</a>) Ka watiyo gi gik ma wapuonjre e Wach Nyasaye e ngimawa, wabedo gi winjruok maber gi joodwa kod Jokristo wetewa. Be kamano e kaka in bende ineno? E wi mano, wageng’o chandruoge ma jomamoko yudoga nikech ok gitim dwach Jehova. Mano e momiyo wayie gi weche ma Ruoth Daudi nowacho. Bang’ wuoyo e wi chike kod buche mag Jehova, notieko kama: “Ng’at ma ritogi yudo pok maduong’.”​—<span id="citationsource18"></span><a epub:type="noteref" href="#citation18">Zab. 19:7-11</a>.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation16"><p class="extScrpCiteTxt"><a href="#citationsource16">^ <strong>(Jak. 1:22-25)</strong></a> Kata kamano, kik ubed jo ma winjo awinja wach kende, to utim kaka wach Nyasaye dwaro, ma ok uwuondoru uwegi gi paro mag miriambo. <strong><sup>23</sup></strong> Nimar ng’at ma winjo awinja wach to ok otim chalo gi ng’at ma ng’iyo wang’e e kio. <strong><sup>24</sup></strong> Ong’iyore, kae to owuok kanyo, to mapiyo wiye wil gi kaka ochalo. <strong><sup>25</sup></strong> To ng’at ma nono i chik kendo osiko ei chikno, ma en chik malong’o chuth ma miyo ji bedo thuolo, ok obed kaka ng’at ma winjo kae to wiye wil, to obedo ng’at ma timo kaluwore gi kaka idwaro; kendo obiro bedo mamor kuom time.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation17"><p class="extScrpCiteTxt"><a href="#citationsource17">^ <strong>(Ekl. 12:13)</strong></a> Bang’ wacho wechegi duto, koro ma e wach maduong’: Luor Nyasaye madier, kendo imak chikene, nimar mano e gima duong’ e ngima dhano.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation18"><p class="extScrpCiteTxt"><a href="#citationsource18">^ <strong>(Zab. 19:7-11)</strong></a> Chik Jehova ni kare chuth, oduogo chuny. Weche ma Jehova paronwa inyalo gen, gimiyo ng’at ma onge rieko bedo mariek.  <strong><sup>8</sup></strong> Chike mag Jehova ni kare, gimiyo chuny mor; Chik Jehova ler, giyawo wang’.  <strong><sup>9</sup></strong> Luoro Jehova liw, osiko nyaka chieng’. Buche Jehova gin adier, kendo gin kare giduto. <strong><sup>10</sup></strong> Gibeyo moloyo dhahabu, Giloyo kata mana dhahabu malerie moloyo, Bende, gimit moloyo mor kich maton ka a e peth kich. <strong><sup>11</sup></strong> Gimiyo jatichni siem; Ng’at ma ritogi yudo pok maduong’.</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource4">^ <span id="pcitation4"></span><strong>***mwbr25 Septemba Nonro mag Chenro mar Chokruok mar Ngimawa kod Tijwa***</strong></a></p>
<p class="p174 sn"><strong>Okudh gi Much Nyasaye</strong></p>
<p class="p175 sb">Nitie gima nyiso ni joma ne Nyasaye otiyogo e ndiko Muma ne ok ndik andika ka ginwoyo mana weche ma ne osemigi achiel kachiel. Muma wacho ni Nyasaye nokudho muche ne jaote Johana mondo ondik Fweny ma malaike nomiye “kotiyo gi ranyisi,” kae to Johana “nochiwo neno e wi wach ma Nyasaye nochiwo kod neno ma Yesu Kristo nochiwo, ee, . . . nochiwo neno e wi gik moko duto ma noneno.” (<span id="citationsource19"></span><a epub:type="noteref" href="#citation19">Fwe 1:1, 2</a>) Nomi Johana fweny kokalo kuom “roho” ma ‘ne omiyo obedo e odiechieng Ruoth’ kendo nonyise kama: “Ndik gik mineno e buk modol.” (<span id="citationsource20"></span><a epub:type="noteref" href="#citation20">Fwe 1:10, 11</a>) Omiyo, nenore ni Nyasaye noweyo joma ne ndiko Muma mondo oyier wechegi giwegi e lero fweny ma nomiyogi (<span id="citationsource21"></span><a epub:type="noteref" href="#citation21">Hab 2:2</a>), ka e sechego bende otayogi mondo gindik weche adimba kendo e yo makare ka luwore gi dwache. (<span id="citationsource22"></span><a epub:type="noteref" href="#citation22">Nge 30:5, 6</a>) Kinda ma joma nondiko Muma notimono inyiso e <span id="citationsource23"></span><a epub:type="noteref" href="#citation23">Eklesiastes 12:9, 10</a>, ma wacho ni ne giparo matut, gitimo nonro adimba, kendo chano weche mondo gindik “weche mamit kendo madier.”​—Pim gi <span id="citationsource24"></span><a epub:type="noteref" href="#citation24">Luk 1:1-4</a>.</p>
<p class="p176 sb"></p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation19"><p class="extScrpCiteTxt"><a href="#citationsource19">^ <strong>(Fwe. 1:1, 2)</strong></a> Mae en fweny mar Yesu Kristo ma Nyasaye nomiye mondo onyis wasumbnine gik ma nyaka timre e kinde mokayo machiegni. Kendo nooro malaikane ma ne ochiwo fwenyno kotiyo gi ranyisi ne misumbane ma Johana, <strong><sup>2</sup></strong> jal ma nochiwo neno e wi wach ma Nyasaye nochiwo kod neno ma Yesu Kristo nochiwo, ee, jalo nochiwo neno e wi gik moko duto ma noneno.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation20"><p class="extScrpCiteTxt"><a href="#citationsource20">^ <strong>(Fwe. 1:10, 11)</strong></a> Roho ne omiyo abedo e odiechieng Ruoth, kendo ne awinjo dwol moro maduong’ ka mar turmbeta ka wuok gi ka ng’eya, <strong><sup>11</sup></strong> ka wacho niya: “Ndik gik mineno e buk modol, kendo iorgi ne kanyakla abiriyo: man Efeso, Smirna, Pergamo, Thiatira, Sarde, Filadelfia, kod Laodikia.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation21"><p class="extScrpCiteTxt"><a href="#citationsource21">^ <strong>(Hab. 2:2)</strong></a> Eka Jehova nodwoka niya: “Ndik weche mineno e fweny, kendo igorgi maber e kite mopa, Mondo ng’ato ang’ata ma somo gi dwol maduong’ osome mayot.*</p><p></p><p>Kata, “e yo malolore.”</p></div></aside>
<aside epub:type="footnote"><div epub:type="footnote" class="extScrpCite" id="citation22"><p class="extScrpCiteTxt"><a href="#citationsource22">^ <strong>(Nge. 30:5, 6)</strong></a> Weche duto mag Nyasaye gin mopwodhi. En okumba ne jo ma ogeno kuome.  <strong><sup>6</sup></strong> Kik imed wach moro amora e wechene, Nono to obiro kumi, Kendo ibiro bedo jamiriambo.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation23"><p class="extScrpCiteTxt"><a href="#citationsource23">^ <strong>(Ekl. 12:9, 10)</strong></a> Jayalo ne nigi rieko kendo ne odhi nyime puonjo ji gik mong’eyo, bende ne oparo matut kendo notimo nonro adimba mondo ondik ngeche mang’eny e yo mochanore. <strong><sup>10</sup></strong> Jayalo ne otimo kinda mondo omany weche mamit kendo ondik weche madier.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation24"><p class="extScrpCiteTxt"><a href="#citationsource24">^ <strong>(Luka 1:1-4)</strong></a> Ji mang’eny osetemo chano weche mag adiera ma wan bende wayiego, <strong><sup>2</sup></strong> mana kaka ne ochiwnwagi kokalo kuom jo ma nyaka a chakruok noneno wechegi gi wang’gi kendo ne gibedo jorit mag wechego. <strong><sup>3</sup></strong> An bende nikech asenono gik moko duto nyaka a chakruokgi adimba, aseng’ado mondo andiknigi e yo mochanore maler in Theofilo, jaduong’ moluor moloyo, <strong><sup>4</sup></strong> mondo eka ing’e chuth adiera mag gik mosepuonji.</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource5">^ <span id="pcitation5"></span><strong>***th ite mar 15 Wuoyo e Yo Mang’won***</strong></a></p>
<header>
<p class="contextTtl"><strong>SOMO NAMBA 12</strong></p>
<h1><strong>Wuoyo e Yo Mang’won</strong></h1>
</header>
<div class="bodyTxt">
<div class="grpItems imgWestEighth"><h2><span id="citationsource25"></span><a epub:type="noteref" href="#citation25"><strong>1 Jo-Thesalonika 2:7, 8</strong></a></h2>
<p class="p4"><strong>GIMA INYALO TIMO:</strong> Wuo e yo mang’won kinyiso ni idewo jowinjo gadier.</p>
<h2><strong>KAKA INYALO TIMO MANO:</strong></h2>
<ul><li><p class="p6">  <strong>Par gima nyalo konyo jowinjo.</strong> Ik chunyi kuom temo paro chandruoge ma yudogi. Par kaka giwinjo e chunygi.</p>
</li>
<li><p class="p7">  <strong>Yier weche ma itiyogo.</strong> Dwachi maduong’ onego bed duogo chuny jowinjo, hoyogi, kendo jiwogi. Tang’ gi weche ma nyalo chwanyo ji kayiem nono kendo kik iwuo marach e wi joma ok lam Jehova kod puonj ma gimakorego.</p>
</li>
<li><p class="p8">  <strong>Nyis ni idewo jowinjo.</strong> Dwondi kaachiel gi ranyisi mag dendi onego onyis ni idewo jowinjo. Non kaka itiyo gi ranyisi mag wang’; bwonj kinde ka kinde.</p>
<div class="boxSupplement rule"><aside><div class="boxContent"><div class="grpItems imgWestEighth"><p class="p9">Yo miwuoyogo onego onyis kaka iwinjo e chunyi gadier. Sama isomo, ne ni dwondi oluwre gi gima isomo to kik isom e yo mabiro miyo jowinjo oket pachgi duto kuomi. Tem wuoyo e yo mang’won kendo gi dwol ma muol.</p>
</div></div>
</aside></div>
</li>
</ul>
</div></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation25"><p class="extScrpCiteTxt"><a href="#citationsource25">^ <strong>(1 The. 2:7, 8)</strong></a> Kar mano, ne wadembore e kindu mana kaka miyo ma dhodho nyathi rito nyithinde owuon konyisogi hera matut. <strong><sup>8</sup></strong> Omiyo, nikech hera matut ma waherougo, ne wang’ado ni mondo wayalnu,* ok mana wach maber mar Nyasaye kende, to bende ne wamiyou nyaka ngimawa wawegi nikech ne waherou ahinya.</p><p></p><p>Kata, “ne wamor yalonu.”</p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource6">^ <span id="pcitation6"></span><strong>***lmd No. 8 point 3***</strong></a></p>
<div class="bodyTxt">
<p class="p13">3. <strong>Tem tiyo gi yore mopogore opogore sama ilendo.</strong> Ka ng’ato ok oyie puonjore Muma mapiyo, kik ichune. E kinde mowinjore, inyalo tiyo gi vidio kata sula moko e konye ng’eyo gima timorega e puonjruok Muma, kod kaka onyalo yudo ber ka opuonjre Muma.</p>
</div>
<div class="groupExt">
</div>
</div>
<div class="extPubRef"><p><a href="202025329.xhtml#pcitationsource7">^ <span id="pcitation7"></span><strong>***lmd No. 9 point 3***</strong></a></p>
<div class="bodyTxt">
<p class="p13">3. <strong>Chik iti adimba.</strong> Mi ng’at milendone thuolo mar wuoyo. Kik ing’ade sama owuoyo kata fwayo weche mowacho kod kaka owinjo e chunye. Kichikone iti adimba, mano biro nyiso ni idewe kendo igombo winjo pache.</p>
</div>
<div class="groupExt">
</div>
</div>
<div class="extPubRef"><p><a href="202025329.xhtml#pcitationsource8">^ <span id="pcitation8"></span><strong>***lmd Adiera ma Wahero Puonjo Ji***</strong></a></p>
<div class="bodyTxt">
<ol start="4" class="source du-padding-inlineStart--10 du-padding-inlineStart-desktopOnly--12 du-margin-inlineStart--2 du-margin-children-vertical--0"><li><p class="p28"><span class="txtSrcBullet"><strong>13.</strong> </span>Nyasaye dwaro konyowa.​—<span id="citationsource26"></span><a epub:type="noteref" href="#citation26">Zab. 46:1;</a><span id="citationsource27"></span><a epub:type="noteref" href="#citation27"> 145:18, 19</a>.</p>
</li>
</ol>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation26"><p class="extScrpCiteTxt"><a href="#citationsource26">^ <strong>(Zab. 46:1)</strong></a> Nyasaye e kar bwokwa kendo en e tekowa, En e ma okonyowa e kinde mag chandruok.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation27"><p class="extScrpCiteTxt"><a href="#citationsource27">^ <strong>(Zab. 145:18, 19)</strong></a> Jehova chiegni gi ji duto ma luonge, Ochiegni gi ji duto ma luonge gadiera. <strong><sup>19</sup></strong> Ochopo dwaro mag jo moluore; Owinjo ywakgi kendo oresogi.</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource9">^ <span id="pcitation9"></span><strong>***th ite mar 23 Weche Mitiekogo***</strong></a></p>
<header>
<p class="contextTtl"><strong>SOMO NAMBA 20</strong></p>
<h1><strong>Weche Mitiekogo</strong></h1>
</header>
<div class="bodyTxt">
<div class="grpItems imgWestEighth"><h2><span id="citationsource28"></span><a epub:type="noteref" href="#citation28"><strong>Eklesiastes 12:13, 14</strong></a></h2>
<p class="p4"><strong>GIMA INYALO TIMO:</strong> Sama itieko, nyis jowinjo kaka ginyalo tiyo gi gik ma gipuonjore.</p>
<h2><strong>KAKA INYALO TIMO MANO:</strong></h2>
<ul><li><p class="p6">  <strong>Tud weche mitiekogo gi wach maduong’ miwuoye.</strong> Nwo puonj madongo kod wach ma wi twak jiwo.</p>
</li>
<li><p class="p7">  <strong>Jiw jowinjo okaw okang’.</strong> Nyis jowinjo gik ma ginyalo timo kod gimomiyo onego gitim kamano. Wuo moriere kendo e yo manyiso ni in gadier gi weche miwacho.</p>
</li>
<li><p class="p8">  <strong>Tiek gi weche machuok kendo mayot winjo.</strong> Kik iwach weche moko manyien ma ne pok iwuoye. Ti gi weche machuok e jiwo ji mondo gikaw okang’.</p>
<div class="boxSupplement rule"><aside><div class="boxContent"><div class="grpItems imgWestEighth"><p class="p9">Kik itiek twak kirikni, kendo kik idwok dwondi piny. Sama iwacho sentens mogik, wache e yo mabiro miyo jowinjo ofweny ni koro itieko.</p>
</div></div>
</aside></div>
</li>
</ul>
</div></div>
<div class="boxSupplement rule"><aside><div class="boxTtl rule"><div><strong>E TIJ LENDO</strong></div></div>
<div class="boxContent"><p class="p12">Sama itieko wuoyo gi ng’at milendone, nwo weche midwaro ni wiye kik wilgo. Ka mbaka dwaro rumo apoya, tem tieke e yo maber. Ka po ni ng’ato odwoki marach, dwoke e yo ma nyalo miyo orwak wach chieng’ machielo.</p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation28"><p class="extScrpCiteTxt"><a href="#citationsource28">^ <strong>(Ekl. 12:13, 14)</strong></a> Bang’ wacho wechegi duto, koro ma e wach maduong’: Luor Nyasaye madier, kendo imak chikene, nimar mano e gima duong’ e ngima dhano. <strong><sup>14</sup></strong> Nimar Nyasaye madier biro ng’ado bura ne ji kuom gimoro amora ma gitimo moriwo gik ma gitimo aling’ ling’, bed ni gigo beyo kata richo.</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource10">^ <span id="pcitation10"></span><strong>***sjj wer 111 Gik ma Miyo Wabedo Mamor***</strong></a></p>
<header>
<p class="contextTtl"><strong>WER 111</strong></p>
<h1><strong>Gik ma Miyo Wabedo Mamor</strong></h1>
</header>
<p class="themeScrp">(<span id="citationsource29"></span><a epub:type="noteref" href="#citation29">Mathayo 5:12</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Gik ma morowa ng’eny adiera,</p>
<p class="p5 sz">Ka mwandu ma nengogi tek.</p>
<p class="p6 sp">Dhano ma wuok e pinje duto</p>
<p class="p7 sz">Riwo lwedo lamo madier.</p>
<p class="p8 sp">Mor man e chunywa ber adiera,</p>
<p class="p9 sz">Wategno e Wach Nyasaye.</p>
<p class="p10 sp">Pile wayudo puonj mabeyo;</p>
<p class="p11 sz">Gik mwawinjo tegonwa yie.</p>
<p class="p12 sp">Mor ma wan-go en mor ma siko,</p>
<p class="p13 sz">Kaka mach ma liel e chunywa.</p>
<p class="p14 sp">E chandruok gi pek ma wayudo,</p>
<p class="p15 sz">Jehova konyowa nano.</p>
<div class="chorus"><p class="p16 se">(KORAS)</p>
<p class="p17 sp">Wapako Jehova gi mor,</p>
<p class="p18 sz">Tich luetene duto beyo.</p>
<p class="p19 sp">Riekone be tut, tijene dongo,</p>
<p class="p20 sz">Gipong’ gi teko, gibeyo!</p>
</div>
</li>
<li><p class="p21 sl"><span class="txtSrcBullet">2. </span>Wamor neno gigo mochueyo,</p>
<p class="p22 sz">Polo, gi nembe, koda piny.</p>
<p class="p23 sp">Warango gigo ma nochueyo,</p>
<p class="p24 sz">Wadwoko erokamano.</p>
<p class="p25 sp">Wail ka wabedo Joneno,</p>
<p class="p26 sz">Ma lando Pinyruodh Nyasaye.</p>
<p class="p27 sp">Guethgo ma Pinyruoth biro kelo,</p>
<p class="p28 sz">Walando e piny ma ngima.</p>
<p class="p29 sp">Mor mosiko kayo machiegni,</p>
<p class="p30 sz">En singo ma nyaka wagen.</p>
<p class="p31 sp">Piny gi polo manyien mosingi</p>
<p class="p32 sz">Biro kelo mor mosiko.</p>
<div class="chorus"><p class="p33 se">(KORAS)</p>
<p class="p34 sp">Wapako Jehova gi mor,</p>
<p class="p35 sz">Tich luetene duto beyo.</p>
<p class="p36 sp">Riekone be tut, tijene dongo,</p>
<p class="p37 sz">Gipong’ gi teko, gibeyo!</p>
</div>
</li>
</ol>
</div>
<div class="closingContent"><p class="p38 se">(Ne bende <span id="citationsource30"></span><a epub:type="noteref" href="#citation30">Rap. 16:15;</a><span id="citationsource31"></span><a epub:type="noteref" href="#citation31"> Isa. 12:6;</a><span id="citationsource32"></span><a epub:type="noteref" href="#citation32"> Joh. 15:11</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation29"><p class="extScrpCiteTxt"><a href="#citationsource29">^ <strong>(Mat. 5:12)</strong></a> Moruru kendo beduru moil ahinya nimar pok maru duong’ e polo, nikech kamano e kaka ne gisando jonabi ma notelonu.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation30"><p class="extScrpCiteTxt"><a href="#citationsource30">^ <strong>(Rap. 16:15)</strong></a> Ubiro timo sawono ne Jehova Nyasachu kuom ndalo abiriyo, kendo ubiro time ka ma Jehova biro yiero, nimar Jehova Nyasachu biro guedho puotheu kod gik moko duto ma utimo, kendo ubiro bedo mamor chuth.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation31"><p class="extScrpCiteTxt"><a href="#citationsource31">^ <strong>(Isa. 12:6)</strong></a> In ng’at modak Sayun, ting’ dwondi malo kendo ikog gi mor, Nimar Ng’at Maler mar Israel nie dieru gi duong’ne duto.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation32"><p class="extScrpCiteTxt"><a href="#citationsource32">^ <strong>(Joh. 15:11)</strong></a> “Asewachonu gigi mondo morna obed kuomu kendo mor maru opong’.</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource11">^ <span id="pcitation11"></span><strong>***lfb ite mar 76 Rahab Nopando Chwo ma Nodhi Nono Jeriko***</strong></a> <a href="#pcitation11_2">&gt;&gt;</a></p>
<header>
<p class="contextTtl"><strong>SULA MAR 30</strong></p>
<h1><strong>Rahab Nopando Chwo ma Nodhi Nono Jeriko</strong></h1>
</header>
<div class="bodyTxt">
<p class="p3">Ka ne oor Jo-Israel moko ariyo mondo odhi onon taon mar Jeriko, ne gibet e od dhako moro ma nyinge ne Rahab. Ka ne ruodh Jeriko ofwenyo mano, nooro jolweny e od Rahab mondo gimany jogo. Rahab ne opando chwo ariyogo malo e wi tat ode, kendo ka ne jolwenygo obiro, ne onyisogi ni jogo ne osewuok e ode chon kochomo komachielo. Kae to nonyiso chwo ma Jo-Israelgo kama: ‘Adwaro konyou nikech ang’eyo ni Jehova ni kodu, kendo ubiro loyo pinywani. Singnauru mana ni ubiro resa kaachiel gi joodwa.’</p>
<p class="p4">Ne gidwoko Rahab niya: ‘Wasingoreni ni ng’ato ang’ata manie odi ok bi hinyore.’ Ne gimedo kama: ‘Tue tol makwar e dirisani. Mano biro miyo ores joodu.’</p>
<p class="p5">Rahab ne omiyogi tol mondo giridrego gie dirisa nyaka piny. Jo-Israel ariyogo ne oringo mopondo kuom ndalo adek e gode ma ne ni machiegni gi Jeriko ka pok gidok ir Joshua gini. Kae to Jo-Israel ne ong’ado Aora Jordan, kendo ne giikore mar kawo Piny Manosingi. Taon mar Jeriko e ma ne gichakogo. Jehova ne onyisogi ni gilwor taondno dichiel odiechieng’ kodiechieng’ kuom ndalo auchiel. Odiechieng’ mar abiriyo, ne gilworo taondno nyadibiriyo. Kae to jodolo nogoyo tung’, kendo jolweny ne okok gi dwol maduong’ ahinya. Ohinga mag taondno nomukore te! Kata kamano, od Rahab nodong’ kochung’ kata obedo ni odno bende ne omakore gi ohinga. Rahab gi joodgi ne otony nikech Rahab ne ogeno Jehova.</p>
</div>
<div class="blockTxt rule"><p class="p7">“E yo ma chal kamano, donge Rahab . . . ne okwan kaka ng’at makare kokalo kuom tim, nikech norwako jo ma ne oor kotimo kamano e yo maber mi ne okowogi gi yo machielo?”​—<span id="citationsource33"></span><a epub:type="noteref" href="#citation33">Jakobo 2:25</a></p>
</div>
<div class="boxSupplement"><aside><div class="boxContent"><p class="p9"><strong>Penjo:</strong> Ang’o momiyo Rahab nokonyo joma noor mondo onon Jeriko? Ere kaka Jo-Israel nomonjo Jeriko? Ang’o ma notimore ne Rahab gi joodgi?</p>
<p class="p10"><span id="citationsource34"></span><a epub:type="noteref" href="#citation34"><strong>Joshua 2:1-24;</strong></a><span id="citationsource35"></span><a epub:type="noteref" href="#citation35"> <strong>6:1-27;</strong></a><span id="citationsource36"></span><a epub:type="noteref" href="#citation36"> Jo-Hibrania 11:30, 31;</a><span id="citationsource37"></span><a epub:type="noteref" href="#citation37"> Jakobo 2:24-26</a></p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation33"><p class="extScrpCiteTxt"><a href="#citationsource33">^ <strong>(Jak. 2:25)</strong></a> E yo ma chal kamano, donge Rahab ma ne en ochot ne okwan kaka ng’at makare kokalo kuom tim, nikech norwako jo ma ne oor kotimo kamano e yo maber mi ne okowogi gi yo machielo?</p><p></p></div></aside>
<aside epub:type="footnote"><div epub:type="footnote" class="extScrpCite" id="citation34"><p class="extScrpCiteTxt"><a href="#citationsource34">^ <strong>(Jos. 2:1-24)</strong></a> Joshua wuod Nun ne ooro ji ariyo ling’ ling’ ka gin Shitim mondo gidhi ginon piny. Nonyisogi kama: “Dhiuru unon piny, to ka ma onego unon moloyo en piny Jeriko.” Omiyo, jogo nodhi mochopo e od ochot moro miluongo ni Rahab, mi gibet kanyo. <strong><sup>2</sup></strong> Ne onyis ruodh Jeriko niya: “Ne! Chwo moko ma Jo-Israel obiro kawuono godhiambo mondo ginon pinywa.” <strong><sup>3</sup></strong> Bang’ winjo mano, ruodh Jeriko nooro wach ne Rahab kowacho niya: “Gol jo ma ne obiro e odi kae, nimar pinywa e ma gibiro nono.” <strong><sup>4</sup></strong> Kata kamano, dhakono nopando chwo ariyogo. Bang’ mano, nodwoko jogo niya: “En adier ni chwo ariyo ne obiro e oda kae, en mana ni ok ang’eyo ka ma ne giaye. <strong><sup>5</sup></strong> Ne giwuok kar sa ma iloroe rangach ka piny yuso. En mana ni ok ang’eyo ka ma gidhiye. Kata kamano, ka ulawogi mapiyo piyo, ubiro jukogi.” <strong><sup>6</sup></strong> (En to ne opandogi e tworo ma ne nie tado.) <strong><sup>7</sup></strong> Omiyo, jo ma ne ruoth oorogo ne olawo chwo ariyogo ka gichomo ka ma iyorogo Aora Jordan. To bang’ ka ne gisewuok, ne olor rangach. <strong><sup>8</sup></strong> Dhakono ne odhi irgi e tado ka pok gichako nindo <strong><sup>9</sup></strong> mowachonegi niya: “Ang’eyo ni Jehova biro miyou pinyni. Kibaji osegoyowa, kendo luoro maduong’* osemako jopinywa duto nikech un, <strong><sup>10</sup></strong> nimar wasewinjo kaka Jehova noduononu pi Nam Makwar ka ne ua e piny Misri, kendo wasewinjo gima ne utimo ne ruodhi ariyo mag Jo-Amor, miluongo ni Sihon gi Og, ma ne unego loka Aora Jordan. <strong><sup>11</sup></strong> Ka ne wawinjo mago duto, chunywa ne oa kendo tekowa ne orumo nikech un. Adier, Jehova Nyasachu en Nyasach polo gi piny. <strong><sup>12</sup></strong> Koro kuong’renauru gi nying Jehova ni ubiro nyisa ng’wono an kaachiel gi od wuora mana kaka an bende asenyisou ng’wono. Kendo miyauru ranyisi ma nyiso ni ubiro timo kamano. <strong><sup>13</sup></strong> Akwayou ni ures ngima wuonwa gi minwa, kod owetena gi nyiminena, kaachiel gi joodgi duto.” <strong><sup>14</sup></strong> Eka jogo nonyise niya: “Owinjore wan e ma watho kar mondo un e ma utho! Ka ok ifulowa, wabiro nyisi ng’wono chieng’ ma Jehova nomiwae pinyni.” <strong><sup>15</sup></strong> Bang’ mano, ne olorogi piny gi tol ma ne otueyo e dirisane, nikech ode ne omakore gi ohinga mar dalano. <strong><sup>16</sup></strong> Kae to nowachonegi kama: “Dhiuru e gode mondo upond kuro kuom ndalo adek, to bang’e ka jo ma lawou oseduogo eka udhi nyime gi wuoth.” <strong><sup>17</sup></strong> Jogo nowachone niya: “Wan wabiro timo kaka wasesingoreni, kendo ok wabi bedo gi buch remo, <strong><sup>18</sup></strong> to mana ka itueyo tol makwar e dirisa ma wadwa lorgoni chieng’ ma wabiro tieko pinyu. Chokreuru gi wuonu, gi minu, gi nyithindu, kaachiel gi wede wuonu te e odni. <strong><sup>19</sup></strong> To ka ng’ato ang’ata kuomu owuok e odni modhi oko, rembe nobed e wiye owuon, wan to ok wabi bedo gi buch remo. To ka gimoro otimo ng’ato ang’ata mosiko kodi e odni, rembe nobed e wiwa. <strong><sup>20</sup></strong> To ka ifulowa, kuong’ni ok bi makowa, kendo ok wabi bedo gi buch remo.” <strong><sup>21</sup></strong> Nodwokogi niya: “Mad timre mana kaka usewachono.” Kamano, ne oweyogi mondo gidhi. Bang’e, ne otueyo tol makwarno e dirisa. <strong><sup>22</sup></strong> Omiyo, ne giwuok ma gidhi e gode kendo ne gibedo kuro kuom ndalo adek nyaka jo ma ne lawogi odok. Jo ma ne lawogigo ne omanyogi e wang’ yore duto, to ne ok giyudogi. <strong><sup>23</sup></strong> Chwo ariyogo ne oridore mong’ado aora mi gidhi ir Joshua wuod Nun, kendo ne giwachone gik moko duto ma ne otimorenegi. <strong><sup>24</sup></strong> Eka ne giwacho ne Joshua niya: “Jehova osemiyowa pinyno duto. Kuom adier, luoro osegoyo jogo duto ma tekogi orumo nikech wan.”</p><p></p><p>Kata, “kihondko.”</p></div></aside>
<aside epub:type="footnote"><div epub:type="footnote" class="extScrpCite" id="citation35"><p class="extScrpCiteTxt"><a href="#citationsource35">^ <strong>(Jos. 6:1-27)</strong></a> Jo ma ne odak Jeriko ne olorore matek e i dalano nikech Jo-Israel. Onge ng’at ma ne wuok oko, kendo onge ng’at ma ne donjo e iye. <strong><sup>2</sup></strong> Jehova nowacho ne Joshua niya: “Ne, aseketo Jeriko gi ruodhe kaachiel gi jolwenje ma roteke e lweti. <strong><sup>3</sup></strong> Un jolweny, lworuru dalano dichiel pile ka pile. Timuru kamano kuom odiechienge auchiel. <strong><sup>4</sup></strong> Ket jodolo abiriyo mondo owuoth e nyim Sandug Singruok ka moro ka moro kuomgi oting’o tung yim. To e odiechieng’ mar abiriyo lworuru dalano dibiriyo, kendo jodologo onego ogo tungego. <strong><sup>5</sup></strong> Ka gigoyo agoya tungego ni i, oganda duto onego okog matek ka gigoyo milome mar lweny. Bang’ mano, ohinga mar dalano biro ruombore piny, kae to jolweny omonj dalano achiel kachiel.” <strong><sup>6</sup></strong> Omiyo, Joshua wuod Nun noluongo jodolo kaachiel monyisogi niya: “Kawuru sandug singruok, kendo jodolo abiriyo oting’ tunge abiriyo mag yimbe mondo giwuoth e nyim Sandug Singruok mar Jehova.” <strong><sup>7</sup></strong> Kae to nowacho ne jolweny niya: “Dhiuru ulwor dalano ka jolweny ma omanore gi gigegi mag lweny otelo ne Sandug Singruok mar Jehova.” <strong><sup>8</sup></strong> Ne gitimo mana kaka Joshua ne ochikogi. Jodolo abiriyo ma ne oting’o tunge abiriyo mag yimbe e nyim Jehova ne otelo ka gigoyo tungegi ka sandug singruok mar Jehova to luwo bang’gi. <strong><sup>9</sup></strong> Jolweny ma ne omanore gi gige lweny ne otelo ne jodolo ma ne goyo tunge ka jolweny mamoko luwo bang’ Sandug Singruok. Tunge ne siko ywak ma ok ling’. <strong><sup>10</sup></strong> Koro Joshua nochiko jolweny niya: “Kik ugo koko, kendo kik winj dwondu. Ling’uru thi nyaka chieng’ ma abiro nyisoue ni, ‘Koguru!’ Eka unugo koko matek.” <strong><sup>11</sup></strong> Ne ogolo chik mondo gilwor dalano dichiel ka giting’o Sandug Singruok mar Jehova. Bang’ mano, ne gidok ma ginindo e kambi otienono. <strong><sup>12</sup></strong> Kinyne gokinyi, Joshua ne omondo chiewo, kendo jodolo nokawo Sandug Singruok mar Jehova. <strong><sup>13</sup></strong> Jodolo abiriyo ma ne nigi tunge abiriyo mag yimbe ne otelo ne Sandug Singruok mar Jehova ka gigoyo tungegigo ma ok giling’. Jolweny momanore gi gige lweny ne otelo e nyim jodologo. To jolweny mamoko ne luwo bang’ Sandug Singruok mar Jehova. <strong><sup>14</sup></strong> Odiechieng’ mar ariyo bende ne gilworo dalano dichiel kae to ne gidok e kambi. Ne gitimo kamano kuom ndalo auchiel. <strong><sup>15</sup></strong> Odiechieng’ mar abiriyo, ne gimondo chiewo kogwen, kendo ne gilworo dalano kaka ne gisebedo ka gitimo, mak mana ni ne gilwore dibiriyo. Odiechieng’no kende e ma ne gilworoe dalano dibiriyo. <strong><sup>16</sup></strong> To ka ne gilworo dalano mar abiriyo, jodolo nogoyo tungegi kae to Joshua nowacho ne oganda niya: “Koguru matek nikech Jehova oseketo dalani e lwetu! <strong><sup>17</sup></strong> Ketheuru gi gik moko duto manie iye nikech gigo gin mag Jehova. Rahab dhako ma ochot kaachiel gi ji duto manie ode kende e ma uwe, nikech ne opando joote ma ne waoro mondo odhi onon dalano. <strong><sup>18</sup></strong> To kik umul gik mowinjore okethi nimar di po ka chunyu ogombogi mi ukawogi. To kutimo kamano, ubiro kelo masira ne Jo-Israel ma umi okethgi. <strong><sup>19</sup></strong> Kata kamano, fedha kod dhahabu duto kaachiel gi gik molos gi mula gi nyinyo gin gik mowal ne Jehova. Omiyo onego otergi kar keno mar od Jehova.” <strong><sup>20</sup></strong> Ka ne ogo tung’, oganda ne okok matek. Ka ne giwinjo awinja ka tung’ ywak ni i, ne gikok matek gi milome mar lweny mi ohinga ne oruombore piny. Bang’ mano, ne gidhi achiel kachiel ma gimonjo dalano mi gikawe. <strong><sup>21</sup></strong> Ne ginego gimoro amora manie dalano gi ligangla, bed ni en dichwo kata dhako, ng’at moti kata nyathi, rwath, rombo, kata punda. <strong><sup>22</sup></strong> Joshua nowacho ne chwo ariyo ma ne odhi nono piny Jeriko niya: “Dhiuru e od dhako ma ochotcha, kendo ukaw dhakono gi joge duto, mana kaka ne usekuong’orune.” <strong><sup>23</sup></strong> Omiyo, chwo ariyogo nodhi mokawo Rahab, gi wuon mare, gi min mare, gi nyithindgi, kaachiel gi joge duto; ee, ne gikawo joodgi duto ma giterogi oko mar kambi Jo-Israel. <strong><sup>24</sup></strong> Bang’ mano, ne giwang’o dalano gi gimoro amora manie iye. Kata kamano, fedha, dhahabu, gi gik molos gi mula, gi gik molos gi nyinyo to ne gitero kar keno mar od Jehova. <strong><sup>25</sup></strong> Jo ma Joshua ne ok onego ne gin Rahab dhako ma ochot gi joge duto kaachiel gi od wuon mare. Ne ok onegogi nikech Rahab ne opando joote ma ne ooro mondo onon dala mar Jeriko; kendo Rahab pod odak e piny Israel nyaka kawuononi. <strong><sup>26</sup></strong> Gie kindeno, Joshua ne okuong’ore niya: “Ng’ato ang’ata motemo gero dala mar Jeriko kendo, nobed ng’at mokuong’ e nyim Jehova. Koketo mise mar dalano, wuode makayo notho, kendo kochungo rangeye dalano, wuode ma chogo notho.” <strong><sup>27</sup></strong> Omiyo, Jehova ne nigi Joshua, kendo humb Joshua nolandore e piny mangima.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation36"><p class="extScrpCiteTxt"><a href="#citationsource36">^ <strong>(Hib. 11:30, 31)</strong></a> Kuom yie, ohinga mag Jeriko ne olwar piny bang’ ka Jo-Israel ne osewuotho ka gilworogi kuom ndalo abiriyo. <strong><sup>31</sup></strong> Kuom yie, Rahab ma ne en ochot ne ok otho kanyachiel gi jo ma ne otamore winjo Nyasaye, nimar ne orwako jo ma ne oor dhi nono pinyno kotimo mano e yor kuwe.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation37"><p class="extScrpCiteTxt"><a href="#citationsource37">^ <strong>(Jak. 2:24-26)</strong></a> Koro unyalo neno ni ikwano ng’ato kaka ng’at makare kokalo kuom timbene, to ok mana kuom yie kende. <strong><sup>25</sup></strong> E yo ma chal kamano, donge Rahab ma ne en ochot ne okwan kaka ng’at makare kokalo kuom tim, nikech norwako jo ma ne oor kotimo kamano e yo maber mi ne okowogi gi yo machielo? <strong><sup>26</sup></strong> Kuom adier, mana kaka ringruok ma onge gi much ngima otho, e kaka yie ma onge gi tim bende otho.</p><p></p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource11">^ <span id="pcitation11_2"></span><strong>***lfb ite mar 78 Joshua gi Jo-Gibeon***</strong></a> <a href="#pcitation11">&lt;&lt;</a></p>
<header>
<p class="contextTtl"><strong>SULA MAR 31</strong></p>
<h1><strong>Joshua gi Jo-Gibeon</strong></h1>
</header>
<div class="bodyTxt">
<p class="p3">Pinje mamoko mag Kanaan nowinjo gik ma notimore ne Jeriko. Mano nomiyo ruodhi maggi oriwore e paro achiel mondo giked gi Jo-Israel. Kata kamano, Jo-Gibeon to ne otimo gima opogore gi pinje mamokogo. Ne gidhi ir Joshua ka girwako lewni moti. Ne giwacho ne Joshua niya: ‘Wawuok e piny moro mabor ahinya. Wasewinjo humb Jehova kod honni ma notimonu e piny Misri kod Moab. Wakwayo ni usingrunwa ni ok ubi monjowa, kae to wan wabiro bedo jotiju.’</p>
<p class="p4">Joshua ne oyie gi gima ne giwachono kendo ne gitimo winjruok ni ne ok gidhi monjogi. Bang’ ndalo adek, Joshua ne ofwenyo ni kare jogo ne oa mana machiegni, e piny Kanaan. Joshua nopenjogi niya: ‘Ang’o momiyo ne uwuondowa?’ Ne gidwoke niya: ‘Luoro e ma nomakowa! Wang’eyo ni Jehova Nyasachu e ma kedonu. Kik unegwa, kuyie.’ Joshua notimo kaka nosesingonegi motelo, omiyo ne ok oneggi.</p>
<p class="p5">Bang’ kinde matin, ruodhi abich mag Jo-Kanaan ne oriwore kanyachiel mondo gimonj Jo-Gibeon. Joshua gi jolwenyge ne owuotho otieno mangima mondo gidhi gires Jo-Gibeon. Kinyne, lweny ne ochakore okinyi mang’ich. Jo-Kanaan ne oringo ka gichomo kuonde mopogore opogore. Kuonde duto ma ne gitemo dhiye, Jehova ne oolo kuomgi pe madongo dongo. Kae to Joshua ne okwayo Jehova mondo ochung chieng’ kik podhi. Ang’o momiyo ne okwayo gima pok notimorega nyaka nene? En nikech ne ogeno kuom Jehova chuth. Chieng’ ne ok opodho nyaka Jo-Israel ne oloyo ruodhi duto mag Kanaan kaachiel gi jolwenjgi.</p>
</div>
<div class="blockTxt rule"><p class="p7">“‘Ee’ maru mondo obed mana ee, to ‘Ooyo’ maru obed mana ooyo, nimar mokalo kanyo owuok kuom ng’at marach.”​—<span id="citationsource38"></span><a epub:type="noteref" href="#citation38">Mathayo 5:37</a></p>
</div>
<div class="boxSupplement"><aside><div class="boxContent"><p class="p9"><strong>Penjo:</strong> Jo-Gibeon nokawo okang’ mane mondo gires ngimagi? Ere kaka Jehova nokonyo Jo-Israel?</p>
<p class="p10"><span id="citationsource39"></span><a epub:type="noteref" href="#citation39"><strong>Joshua 9:1–10:15</strong></a></p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation38"><p class="extScrpCiteTxt"><a href="#citationsource38">^ <strong>(Mat. 5:37)</strong></a> To ‘Ee’ maru mondo obed mana ee, to ‘Ooyo’ maru obed mana ooyo, nimar mokalo kanyo owuok kuom ng’at marach.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation39"><p class="extScrpCiteTxt"><a href="#citationsource39">^ <strong>(Jos. 9:1-10:15)</strong></a> Ruodhi duto ma ne odak e piny motimo gode, gi Shefela, gi dho wadh Nam Maduong’,* gi nyim Lebanon ma gin kuonde man yo podho chieng’ mar Aora Jordan ne owinjo wechego, tiende ni ruodhi mag Jo-Hiti, Jo-Amori, Jo-Kanaan, Jo-Perizi, Jo-Hivi, gi mag Jo-Jebus. <strong><sup>2</sup></strong> To ka ne giwinjo wechego, ne giriwore kanyakla mondo giked gi Joshua kod Jo-Israel. <strong><sup>3</sup></strong> Jo ma ne odak Gibeon bende ne owinjo gik ma Joshua ne otimo ne Jeriko kod Ai. <strong><sup>4</sup></strong> Omiyo, ne ging’ado rieko mondo giting’ chiembgi e ogunde moti oti, kendo giting’ divai e chupni mag pien moseyiech kendo obaw obaw, mi giketogi e pundegi; <strong><sup>5</sup></strong> bende, ne girwako wuoch moseyiech kendo mobaw obaw, lepgi bende ne oti. Makate duto ma ne giting’o ne otwo kendo ne ng’injore ang’inja. <strong><sup>6</sup></strong> Eka ne gidhi ir Joshua e kambi ma ne ni Gilgal ma ginyise en kaachiel gi jodong Israel niya: “Wawuok e piny moro mabor ahinya. Wakwayi ni isingri kodwa ni kuwe biro bedo e kindwa kodu.” <strong><sup>7</sup></strong> Kata kamano, jodong Israel nonyiso Jo-Hivi* ni: “Dwang’e nade ka un mana jo ma odak machiegni kodwa? Ere kaka dwasingrenu kamano?” <strong><sup>8</sup></strong> Ne gidwoko Joshua ni: “Waikore bedo jotichni.” Joshua to nopenjogi niya: “Un ng’a gini, to uwuok kanye?” <strong><sup>9</sup></strong> Ne gidwoke ni: “Wawuok e piny mabor ahinya mana nikech nying Jehova Nyasachi, nimar wasewinjo humbe, kendo wasewinjo gik moko duto ma ne otimo e piny Misri, <strong><sup>10</sup></strong> bende wasewinjo duto ma ne otimo ne ruodhi ariyo mag Jo-Amor ma ne ni loka Aora Jordan. Ruodhigo ne gin Sihon ruodh Heshbon, gi Og ruodh Bashan ma ne ni Ashtaroth. <strong><sup>11</sup></strong> Omiyo, jodongwa kaachiel gi jopinywa duto nonyisowa niya: ‘Kawuru chiemo moromou ne wuoth mondo udhi uromnegi. Nyisgiuru niya: “Waikore bedo jotiju; omiyo wakwayo ni usingrunwa ni kuwe biro bedo e kindwa kodu.”’ <strong><sup>12</sup></strong> Makate ma unenogi ne wating’o ka liet mondo wacham e yo chieng’ ma ne wawuok mondo wabi warom kodu. To koro uneno gi wang’u kaka gitwo kendo ging’injore ang’inja. <strong><sup>13</sup></strong> Chupni mag pien-gi bende ne nyien ka ne waketoe divai, to koro giseyiech. Lepwa gi wuochwa bende oseti nikech wuoth ma rabora.” <strong><sup>14</sup></strong> Ka ne jodong Israel owinjo kamano, ne gikawo moko kuom chiemogo mondo ging’i. Kata kamano, ne ok gipenjo Jehova gima onego gitim. <strong><sup>15</sup></strong> Omiyo, Joshua nosingorenegi ni kuwe nobed e kindgi kendo ni ok obi negogi. Jotelo mag Jo-Israel bende nokuong’ore ni gibiro rito singruogno. <strong><sup>16</sup></strong> To ndalo adek bang’ ka ne gisetimo singruok kodgi, ne giwinjo ni kare jogo ne odak mana machiegni kodgi, ne giwuok mana e alworano. <strong><sup>17</sup></strong> Omiyo, Jo-Israel nowuok modhi e miech jogo e odiechieng’ mar adek. Mierego ne gin Gibeon, Kefira, Beeroth, gi Kiriath-jearim. <strong><sup>18</sup></strong> Kata kamano, Jo-Israel ne ok omonjogi, nimar jotend oganda nosekuong’ore ne jogo e nyim Jehova Nyasach Israel. Omiyo, oganda ne ochako ng’ur ne jotelogo. <strong><sup>19</sup></strong> Ka ne jotelogo owinjo ka oganda ng’ur, ne ginyisogi niya: “Nikech ne wakuong’ore ne jogi gi nying Jehova Nyasach Israel, ok oyienwa hinyogi. <strong><sup>20</sup></strong> Koro ma e gima wabiro timo: Ok wabi negogi mondo Nyasaye kik ol kuomwa mirimbe, nimar wasekuong’orenegi.” <strong><sup>21</sup></strong> Jotelogo nomedo wacho niya: “Ok wabi negogi, to wabiro ketogi gibed jo bar yien kendo josomb pi ne oganda duto.” Mano e gima jotelogo nosingo ne oganda. <strong><sup>22</sup></strong> Koro Joshua noluongogi mopenjogi niya: “Ang’o momiyo nuwuondowa kuwacho ni, ‘Wawuok e piny mabor ahinya,’ to kare un mana jo ma odak machiegni kodwa ka? <strong><sup>23</sup></strong> Chakre kawuono, un jo ma okuong’, kendo kinde duto unubed wasumbni ma baro yien kendo sombo pi mitiyogo e od Nyasacha.” <strong><sup>24</sup></strong> Ne gidwoko Joshua niya: “Ne watimo kamano nikech nonyiswa ni Jehova Nyasachi nochiko Musa jatichne mondo omiu pinyni duto kendo utiek ji duto modak e iye. Omiyo, ne waluor ni ubiro negowa, kendo mano e momiyo ne watimo kamano. <strong><sup>25</sup></strong> Koro wan e lweti. Tim kodwa gima ineno ni ber kendo ni kare.” <strong><sup>26</sup></strong> Mi notimonegi makare, kendo ne oresogi mi Jo-Israel ne ok onegogi. <strong><sup>27</sup></strong> Kata kamano, chieng’no Joshua noketogi mondo gibed jo bar yien kendo josomb pi ne oganda, kendo gitim kamano ne kendo mar misango mar Jehova kamoro amora ma Nyasaye ne dhi yiero mondo kendono obedie. Kendo mano e tijgi nyaka kawuononi. </p><p><strong>10</strong> Ka ne Adonizedek ruodh Jerusalem owinjo ni Joshua osekawo piny Ai moketho chuth, kendo ni notimo ne Ai gi ruodhe mana kaka ne osetimo ne Jeriko gi ruodhe, kendo ka nowinjo ni Jo-Gibeon oseloso kuwe gi Jo-Israel kendo gidak e kind Jo-Israel, <strong><sup>2</sup></strong> nobuok ahinya, nimar Gibeon ne en dala maduong’ mana ka dala ma ruoth lochoe. Ne oduong’ moloyo Ai, kendo chwo duto ma ne ni kuno ne gin jolweny. <strong><sup>3</sup></strong> Omiyo, Adonizedek ruodh Jerusalem nooro ote ne Hoham ruodh Hebron, gi Piram ruodh Jarmuth, gi Jafia ruodh Lakish, kendo ne Debir ruodh Eglon, kowachonegi niya: <strong><sup>4</sup></strong> “Biuru mondo ukonya kedo gi Jo-Gibeon, nimar giseloso kuwe gi Joshua kod Jo-Israel.” <strong><sup>5</sup></strong> Kuom mano, ruodhi abich mag Jo-Amor, ma noriwo ruodh Jerusalem, ruodh Hebron, ruodh Jarmuth, ruodh Lakish, kod ruodh Eglon nochokore gi jolwenjgi ma gidhi ma gilworo Jo-Gibeon mondo gimonjgi. <strong><sup>6</sup></strong> Omiyo, Jo-Gibeon nooro wach ne Joshua e kambi ma ne ni Gilgal niya: “Wan wasumbnini, wakwayi ni kik ijwang’wa. Bi piyo! Bi piyo mondo ireswa kendo ikonywa nimar ruodhi mag Jo-Amor oseriwore mondo gimonjwa.” <strong><sup>7</sup></strong> Kuom mano, Joshua nowuok Gilgal gi jolweny duto ma roteke. <strong><sup>8</sup></strong> Eka Jehova nowacho ne Joshua niya: “Kik iluorgi, nimar aseketogi e lweti. Onge kata achiel kuomgi ma biro kedo kodi maloyi.” <strong><sup>9</sup></strong> Joshua nowuotho otieno mangima koa Gilgal, mopoyogi. <strong><sup>10</sup></strong> Jehova nomiyo wasigu ochochni e nyim Jo-Israel, kendo jolwenj Israel nonego wasigu mang’eny ka gin Gibeon. Ne gilawogi ka giidho kodgi Beth-horon, kendo ne gimedo negogi nyaka Azeka gi Makeda. <strong><sup>11</sup></strong> Sa ma wasigugo ne ringo ka Jo-Israel lawogi e orido rido mar Beth-horon, Jehova ne oolo pe madongo dongo kuomgi monegogi chakre kanyo nyaka Azeka. Adier, jo ma ne pe onego ne ng’eny moloyo jo ma ne Jo-Israel onego gi ligangla. <strong><sup>12</sup></strong> Kinde ma Jehova ne onegoe Jo-Amor ka Jo-Israel neno gi wang’gi, e ma Joshua nowachoe ne Jehova ka Jo-Israel winjo niya: “Chieng’, chung’ tir e wi Gibeon, To in dwe, chung’ tir e Paw Aijalon!” <strong><sup>13</sup></strong> Omiyo, chieng’ ne ochung’ tir kendo dwe ne ok osudo nyaka Jo-Israel notieko chulo kuor ne jowasikgi. Donge wechego ondik e bug Jashar? Chieng’ nochung’ tir e kor polo ma ok opodho odiechieng’ mangima. <strong><sup>14</sup></strong> Odiechieng’ ma kamano ne pok one nyaka nene kendo ne ok ochak one bang’e, nimar Jehova ne kedo ne Jo-Israel. Ne pok one ka Jehova owinjo dhano e yo ma kamano. <strong><sup>15</sup></strong> Bang’ mano, Joshua gi jolweny mage duto ne odok e kambi man Gilgal.</p><p></p><p>Tiende ni, Mediterania.</p><p>E kindego, Jo-Hivi nodak e piny Gibeon.</p></div></aside>
</div>
</div>
</div>
<div class="extPubRef"><p><a href="202025329.xhtml#pcitationsource12">^ <span id="pcitation12"></span><strong>***sjj wer 8 Jehova En Kar Bwokwa***</strong></a></p>
<header>
<p class="contextTtl"><strong>WER 8</strong></p>
<h1><strong>Jehova En Kar Bwokwa</strong></h1>
</header>
<p class="themeScrp">(<span id="citationsource40"></span><a epub:type="noteref" href="#citation40">Zaburi 91</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Wageng’re kuom Jehova,</p>
<p class="p5 sz">Wagene nyaka chieng’.</p>
<p class="p6 sp">Wabwok e bwo tipone;</p>
<p class="p7 sz">Nyaka wadong’ kuno.</p>
<p class="p8 sp">Wanyalo geno tekone,</p>
<p class="p9 sz">Nikech obiro kedonwa.</p>
<p class="p10 sp">Jehova en ohinga,</p>
<p class="p11 sz">Joma kare yudo kar bwok.</p>
</li>
<li><p class="p12 sl"><span class="txtSrcBullet">2. </span>Ji gana podho butwa</p>
<p class="p13 sz">Jo moko e bathwa,</p>
<p class="p14 sp">Jomamuol gi jong’wono,</p>
<p class="p15 sz">Gibiro dak gi kuwe.</p>
<p class="p16 sp">Kik watetni kata waluor,</p>
<p class="p17 sz">Jehova biro ritowa.</p>
<p class="p18 sp">Masiche ok nobwogwa,</p>
<p class="p19 sz">Ka wadak e bwom Nyasaye.</p>
</li>
<li><p class="p20 sl"><span class="txtSrcBullet">3. </span>Nyasachwa en Jaritwa</p>
<p class="p21 sz">Obiro resowa,</p>
<p class="p22 sp">Obadho kata luoro</p>
<p class="p23 sz">Mabiro gotieno.</p>
<p class="p24 sp">Kata asere modiechieng’;</p>
<p class="p25 sz">Ok bi miyo wabet maluor.</p>
<p class="p26 sp">Wageng’re kuom Jehova,</p>
<p class="p27 sz">Kinde duto oritowa.</p>
</li>
</ol>
</div>
<div class="closingContent"><p class="p28 se">(Ne bende <span id="citationsource41"></span><a epub:type="noteref" href="#citation41">Zab. 97:10;</a><span id="citationsource42"></span><a epub:type="noteref" href="#citation42"> 121:3,</a><span id="citationsource43"></span><a epub:type="noteref" href="#citation43"> 5;</a><span id="citationsource44"></span><a epub:type="noteref" href="#citation44"> Isa. 52:12</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation40"><p class="extScrpCiteTxt"><a href="#citationsource40">^ <strong>(Zab. 91:1-16)</strong></a> Ng’ato ang’ata modak ka mopondo mar Ng’at Mamalo Chutho, Biro bedo e bwo tipo mar Ng’at Manyalo Duto.  <strong><sup>2</sup></strong> Anawach ne Jehova niya: “In e kar bwokna kendo ohingana, Nyasacha ma ageno.”  <strong><sup>3</sup></strong> Obiro resi e obadho mar jachik winy, Kendo kuom tuoche ma nego ji.  <strong><sup>4</sup></strong> Obiro umi gi buombene, Kendo kanyo nobedni kar buok. Adierane biro bedoni ka okumba maduong’ kendo kaka ohinga motegno.  <strong><sup>5</sup></strong> Ok ibi luoro masiche ma timore gotieno, Kata aserni michielo godiechieng’,  <strong><sup>6</sup></strong> Kata tuoche ma landore e mudho, Kata tho ma tieko ngima ji e dier odiechieng’ tir.  <strong><sup>7</sup></strong> Ji aluf achiel biro podho e bathi, Kendo ji aluf apar e badi korachwich, To in onge gimoro amora ma biro timoreni.  <strong><sup>8</sup></strong> Ibiro neno mano gi wengeni; Inine kikumo joricho.  <strong><sup>9</sup></strong> Nikech niwacho niya: “Jehova e kar bwokna.” Iseketo Ng’at Mamalo Chutho obedo kar dakni;* <strong><sup>10</sup></strong> Onge gimoro amora marach ma notimreni, Kata masira ma nosud but hembi. <strong><sup>11</sup></strong> Nimar enochik malaikene Mondo giriti e yoreni duto. <strong><sup>12</sup></strong> Giniting’i e lwetgi Mondo kik ichwany tiendi e kidi. <strong><sup>13</sup></strong> Ininyon sibuor gi thuond rachier; Adier, ininyon sibuor ma ratego kod thuol maduong’. <strong><sup>14</sup></strong> Nyasaye nowacho niya: “Abiro rese nikech ohera. Abiro rite nikech ong’eyo nyinga. <strong><sup>15</sup></strong> Obiro luonga kendo anadwoke. Anabed kode e chandruogene. Anakonye kendo anamiye duong’. <strong><sup>16</sup></strong> Anami odag aming’a, Kendo enone kaka aware.”</p><p></p><p>Kata nyalo bedo, “kar bwokna.”</p></div></aside>
<aside epub:type="footnote"><div epub:type="footnote" class="extScrpCite" id="citation41"><p class="extScrpCiteTxt"><a href="#citationsource41">^ <strong>(Zab. 97:10)</strong></a> Un ji duto mohero Jehova, sinuru gi richo. Orito ngima joge momakore kode, Kendo oresogi e lwet joricho.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation42"><p class="extScrpCiteTxt"><a href="#citationsource42">^ <strong>(Zab. 121:3)</strong></a> Ok obi yie mondo ikier. Ng’at ma riti ok nonur ngang’.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation43"><p class="extScrpCiteTxt"><a href="#citationsource43">^ <strong>(Zab. 121:5)</strong></a> Jehova e ma riti. Jehova e tipo mari, kendo en e badi ma korachwich.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation44"><p class="extScrpCiteTxt"><a href="#citationsource44">^ <strong>(Isa. 52:12)</strong></a> Ok unuwuog kuno kurikni, Kata kuringo, Nimar Jehova e ma biro telonu, Kendo Nyasach Israel noluw bang’u koritou.</p><p></p></div></aside>
</div>
</div>
</div>
</div>
<div class="groupExtPubRef">
<div class="extPubRef"><p><a href="202025329.xhtml#rcitationsource1">^ <span id="rcitation1"></span><strong>***g16 Na. 4 uku. 2 Hewa Safi na Mwangaza wa Jua​—Je, Ni ‘Dawa Asili Za Kuua Viini’?***</strong></a></p>
<p class="p13">Yaliyomo</p>
<div class="groupExt">
</div>
</div>
</div>
</div>
</body>
</html>
