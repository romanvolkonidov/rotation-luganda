<?xml version="1.0" encoding="utf-8" ?>
<html dir="ltr" class="dir-ltr ml-LO ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="lo">
<head>
<meta charset="utf-8" />
<title>Weche Mochoki: 9/25 Septemba 8-14</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="lo" class="jwac dir-ltr ml-LO ms-ROMAN"><div class="groupExt">
<div class="groupExtPubRef">
<div class="extPubRef"><p><a href="202025322.xhtml#pcitationsource1">^ <span id="pcitation1"></span><strong>***sjj wer 136 Pok Moa Kuom Jehova***</strong></a></p>
<header>
<p class="contextTtl"><strong>WER 136</strong></p>
<h1><strong>Pok Moa Kuom Jehova</strong></h1>
</header>
<p class="themeScrp">(<span id="citationsource7"></span><a epub:type="noteref" href="#citation7">Ruth 2:12</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Wageno Jehova nikech ong’eyo</p>
<p class="p5 sz">Joma tiyone gadiera.</p>
<p class="p6 sp">Ong’eyo ni kinde moko kindagi</p>
<p class="p7 sz">Nyalo kelo pek ma nokor.</p>
<p class="p8 sp">Kiweyo odi koda osiepeni,</p>
<p class="p9 sz">Jehova neno gadiera.</p>
<p class="p10 sp">Omiyowa riwruok mar owetewa</p>
<p class="p11 sz">Gi geno mar dak nyaka chieng’.</p>
<div class="chorus"><p class="p12 se">(KORAS)</p>
<p class="p13 sp">Jehova Nyasaye nomiyi pok;</p>
<p class="p14 sz">Kendo noguedh tije mitiyone.</p>
<p class="p15 sp">Mondo iyud kar bwokni ire.</p>
<p class="p16 sz">Jehova wageno; en ja adiera.</p>
</div>
</li>
<li><p class="p17 sl"><span class="txtSrcBullet">2. </span>Kit ngima mwadak sa moro wawinjo;</p>
<p class="p18 sz">Ka pek mohingowa ting’o.</p>
<p class="p19 sp">Gik ma chandowa bende miyo waol,</p>
<p class="p20 sz">Ma ok wanyal bedo gi kuwe.</p>
<p class="p21 sp">Nyasach hoch duto neno kaka ichal,</p>
<p class="p22 sz">Obiro winjo lamoni.</p>
<p class="p23 sp">Wachne, rohone gi osiepe madier</p>
<p class="p24 sz">Gibiro miyi hoch gi rit.</p>
<div class="chorus"><p class="p25 se">(KORAS)</p>
<p class="p26 sp">Jehova Nyasaye nomiyi pok;</p>
<p class="p27 sz">Kendo noguedh tije mitiyone.</p>
<p class="p28 sp">Mondo iyud kar bwokni ire.</p>
<p class="p29 sz">Jehova wageno; en ja adiera.</p>
</div>
</li>
</ol>
</div>
<div class="closingContent"><p class="p30 se">(Ne bende <span id="citationsource8"></span><a epub:type="noteref" href="#citation8">Bura 11:38-40;</a><span id="citationsource9"></span><a epub:type="noteref" href="#citation9"> Ruth 2:12;</a><span id="citationsource10"></span><a epub:type="noteref" href="#citation10"> Mat. 19:12</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation7"><p class="extScrpCiteTxt"><a href="#citationsource7">^ <strong>(Ruth 2:12)</strong></a> Mad Jehova guedhi nikech gik moko duto misetimo, kendo iyud pok makare moa kuom Jehova Nyasach Israel, ma isebiro e bwo buombene mondo iyud kar bwok.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation8"><p class="extScrpCiteTxt"><a href="#citationsource8">^ <strong>(Jobura 11:38-40)</strong></a> Jeftha nodwoke niya: “Inyalo dhi.” Omiyo, ne odhi e gode gi nyiri wetene mondo oywag kuom dweche ariyo nikech ne ok dhi kende. <strong><sup>39</sup></strong> Bang’ dweche ariyo, noduogo ir wuon-gi, mi wuon-gi notimo mana kaka nosekuong’ore. Nyareno ne ok onindo gi dichwo e ngimane duto. Kendo Jo-Israel ne obedo gi tim* mar <strong><sup>40</sup></strong> oro nyigi mondo gidhi gipwo nyar Jeftha Ja-Gilead, ndalo ang’wen, higa ka higa.</p><p></p><p>Kata, “chik.”</p></div></aside>
<aside epub:type="footnote"><div epub:type="footnote" class="extScrpCite" id="citation9"><p class="extScrpCiteTxt"><a href="#citationsource9">^ <strong>(Ruth 2:12)</strong></a> Mad Jehova guedhi nikech gik moko duto misetimo, kendo iyud pok makare moa kuom Jehova Nyasach Israel, ma isebiro e bwo buombene mondo iyud kar bwok.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation10"><p class="extScrpCiteTxt"><a href="#citationsource10">^ <strong>(Mat. 19:12)</strong></a> Nimar nitie jo ma ne onyuol ka gin bwoch, bende nitie jomoko ma dhano e moloko bwoch, to nitie jo mosetimore bwoch giwegi nikech Pinyruodh polo. Ng’at ma nyalo rwako wachno mondo otim kamano.”</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource2">^ <span id="pcitation2"></span><strong>***mwbr25 Septemba Nonro mag Chenro mar Chokruok mar Ngimawa kod Tijwa***</strong></a></p>
<p class="p23 sn"><strong>En Hera Mane Makelo Mor Madier?</strong></p>
<p class="p24 sb"><strong><sup>10</sup></strong> Waduto wadwaro pesa. Pesa miyowa rit e okang’ moro. (<span id="citationsource11"></span><a epub:type="noteref" href="#citation11">Ekl. 7:12</a>) Kata kamano, be ng’ato nyalo bedo mamor ka en gi pesa morome nyiewo mana gik mochuno e ngima? Ee, mano nyalore. <strong>(Som</strong> <span id="citationsource12"></span><a epub:type="noteref" href="#citation12"><strong>Eklesiastes 5:12</strong></a><strong>.)</strong> Agur wuod Yake nondiko niya: “Kik imiya dhier kata mwandu mang’eny; pidha gi chiemo mowinjore ayudi.” Wanyalo ng’eyo gimomiyo ne ok odwar bedo modhier mokalo tong’. Nodhi nyime wacho ni ne ok odwar mondo okwel nikech mano ne ok dhi miyo Nyasaye duong’. To ang’o momiyo ne okwayo Nyasaye ni kik miye mwandu mang’eny? Nowacho niya: “Ni kik ayieng’, mit akwedi kawacho ni Jehova en ng’a?” (<span id="citationsource13"></span><a epub:type="noteref" href="#citation13">Nge. 30:8, 9</a>) Samoro in bende ing’eyo joma ogeno mwandu kar geno Nyasaye.</p>
<p class="p25 sb"><strong><sup>11</sup></strong> Joma ohero pesa ok nyal moro Nyasaye. Yesu nowacho niya: “Onge ng’at ma nyalo bedo misumba ruodhi ariyo; nimar obiro sin gi moro to ohero machielo, kata obiro makore gi moro to ochayo machielo. Ok unyal bedo wasumbni mag Nyasaye kendo wasumbni mag Mwandu.” Ka ne pok owacho wechego, noyudo osewacho niya: “Weuru kano mwandu magu e piny, kama kudni kod nyal kethogie kendo kama jokuoge donjoe mi gikwal. Kar mano, kanuru mwandu magu e polo, kama kudni kata nyal ok nyal kethoe kendo kama jokuoge ok nyal donjoe mi gikwal.”​—<span id="citationsource14"></span><a epub:type="noteref" href="#citation14">Mat. 6:19, 20,</a><span id="citationsource15"></span><a epub:type="noteref" href="#citation15"> 24</a>.</p>
<p class="p26 sb"><strong><sup>12</sup></strong> Ji mang’eny osefwenyo ni keto ngimagi obed mayot miyo gibedo ma mor kendo giyudo thuolo momedore mar tiyo ne Jehova. Jack, ma odak e piny Amerka, nouso ot maduong’ ma ne en-go kaachiel gi ohande nikech nong’eyo ni timo kamano ne dhi miye thuolo mar bedo painia en kaachiel gi chiege. Owacho niya: “Ne teknwa ahinya uso odwa kod gik mamoko ma ne wan-go. Kata kamano, kuom higni mang’eny naduogoga e ot ka achwanyora nikech weche mag tich. Jaoda ma ne en painia mapile to nosiko ka mor amora. Nonyisaga niya:‘An gi jatelo maber miwuoro!’ To nikech koro sani an bende an painia, waduto watiyo ne jatelo achiel ma en Jehova.”</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation11"><p class="extScrpCiteTxt"><a href="#citationsource11">^ <strong>(Ekl. 7:12)</strong></a> Rieko nyalo geng’o chandruok mana kaka pesa bende konyo, to gima rieko oloyogo pesa en ni: Rieko reso ngima ng’at man kode.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation12"><p class="extScrpCiteTxt"><a href="#citationsource12">^ <strong>(Ekl. 5:12)</strong></a> Jatich nindo mamit bed ni ochiemo matin kata mang’eny, jamoko to ok nind nikech mwandune mang’eny miyo oparore.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation13"><p class="extScrpCiteTxt"><a href="#citationsource13">^ <strong>(Nge. 30:8, 9)</strong></a> Gol kuoma miriambo kod weche ma ok adier. Kik imiya dhier kata mwandu mang’eny. We acham mana chiemo moroma.  <strong><sup>9</sup></strong> Mondo kik ayieng’ ma akwedi ka awacho ni, “Jehova to en ng’a?” Kata kik abed modhier, mi akwel kendo aketh nying Nyasacha.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation14"><p class="extScrpCiteTxt"><a href="#citationsource14">^ <strong>(Mat. 6:19, 20)</strong></a> “Weuru kano mwandu e piny, kama kudni kod nyal kethogie kendo kama jokuoge donjoe mi kwal. <strong><sup>20</sup></strong> Kar mano, kanuru mwandu e polo, kama kudni kata nyal ok nyal kethogie kendo kama jokuoge ok nyal donjoe mi kwal.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation15"><p class="extScrpCiteTxt"><a href="#citationsource15">^ <strong>(Mat. 6:24)</strong></a> “Onge ng’at ma nyalo bedo misumba ruodhi ariyo; nimar obiro sin gi moro to ohero machielo, kata obiro makore gi moro to ochayo machielo. Ok unyal bedo wasumbni mag Nyasaye kendo wasumbni mag Mwandu.</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource3">^ <span id="pcitation3"></span><strong>***mwbr25 Septemba Nonro mag Chenro mar Chokruok mar Ngimawa kod Tijwa***</strong></a></p>
<p class="p32 sn"><strong>Kaka Inyalo Dak Kaluwore gi Yutoni</strong></p>
<p class="p33 sb"><strong>Kwong ikun pesa e ka ing’iepi.</strong> Kata obedo ni timo kamano nyalo nenore ka yo ma nyachon, en e yo maberie moloyo ma nyalo konyi mondo kik idonj e chandruoge mag pesa. Timo kamano biro konyi mondo kik idonj e gope ma ok ochuno kod chandruoge ma ng’ato nyalo yudo nikech noholo gowi, kuom ranyisi, dwoko pesano gi ohala ma malo, to mano miyo gikone otiyo gi pesa mang’eny e ng’iewo gimoro. E kinde ma nindiko Muma, ochunglo ne ineno kaka le “mariek” nikech “gikano chiembgi . . . e ndalo keyo” mondo gibi gitigo e ndalo mabiro.​—<span id="citationsource16"></span><a epub:type="noteref" href="#citation16">Ngeche 6:6-8;</a><span id="citationsource17"></span><a epub:type="noteref" href="#citation17"> 30:24, 25</a>.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation16"><p class="extScrpCiteTxt"><a href="#citationsource16">^ <strong>(Nge. 6:6-8)</strong></a> In jasamuoyo, dhi ir ochunglo; Inon yoregi mondo ibed mariek.  <strong><sup>7</sup></strong> Kata obedo ni gionge jatelo, jaloch, kata ruoth,  <strong><sup>8</sup></strong> Gikano chiembgi e ndalo oro, Kendo gichoko chiembgi e ndalo keyo.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation17"><p class="extScrpCiteTxt"><a href="#citationsource17">^ <strong>(Nge. 30:24, 25)</strong></a> Nitiere gik moko ang’wen matindo moloyo e piny, To giriek ahinya: <strong><sup>25</sup></strong> Ochunglo gin chuech* ma onge teko, Kata kamano, giiko chiembgi e ndalo oro.</p><p></p><p>Kata, “oganda.”</p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource4">^ <span id="pcitation4"></span><strong>***mwbr25 Septemba Nonro mag Chenro mar Chokruok mar Ngimawa kod Tijwa***</strong></a></p>
<p class="p35 sn"><strong>Bed Wendo Jehova Nyaka Chieng’!</strong></p>
<p class="p36 sb"><strong><sup>18</sup></strong> Onego wanonre mondo wang’e ni wan gi paro mane e wi pesa. Penjri ane kama: ‘Be kinde duto aparoga mana pesa kod gik ma pesa nyalo nyiewo? Ka ng’ato ohola pesa, be adwokonega mapiyo, koso abudhogo ka aparo ni ng’atno ok odich gi pesaneno? Be bedo gi pesa miyo ating’ora malo e wi jomamoko, to sechego an ng’ama ngudi? Be aneno owetena gi nyiminena kaka joma ohero mwandu mana nikech gin gi pesa? Be amakoga osiep gi joma nigi pesa to abwono joma odhier?’ Waseyudo thuolo makende mar bedo wend Jehova. Wanyalo siko ka wan wende ka ok wahero pesa. Ka watimo kamano, to Jehova ok bi jwang’owa!​<strong>—Som</strong> <span id="citationsource18"></span><a epub:type="noteref" href="#citation18"><strong>Jo-Hibrania 13:5</strong></a><strong>.</strong></p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation18"><p class="extScrpCiteTxt"><a href="#citationsource18">^ <strong>(Hib. 13:5)</strong></a> Kik ubed jo mohero pesa, to ubed jo ma gik ma un-go sani romou. Nikech osewacho kama: “Ok anaweu, kendo ok anajwang’u.”</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource5">^ <span id="pcitation5"></span><strong>***mwbr25 Septemba Nonro mag Chenro mar Chokruok mar Ngimawa kod Tijwa***</strong></a></p>
<p class="p39 sn"><strong>Rieko mar Jehova Nenore Kuom Chwech</strong></p>
<p class="p40 sb"><strong><sup>11</sup></strong> Kumneche, mabende iluongo ni terere kata onyuere, bende gin chwech matindo manyalo miyowa puonj mabeyo ahinya. (<em>Som</em> <span id="citationsource19"></span><a epub:type="noteref" href="#citation19"><em>Ngeche 30:26</em></a><em>.</em>) Kumneche gin le machalo gi apwoyo maduong’, to kata kamano en gi it machieko molworore koda tielo machieko. Le matinni dak kuonde motimo lwendini. Otiyo gi wengene maneno mabor e rito ngimane, kendo buchene modakie kuonde lwendini miye ritruok kuom le manyalo hinye. Le matinni nyalo nya ahinya ka gidak kanyachiel, nimar mano miyogi ritruok kendo konyogi yudo liet e kinde ng’ich.</p>
<p class="p41 sb"><strong><sup>12</sup></strong> Ang’o mwanyalo puonjore kuom kumneche? Mokwongo, ne ni kumneche ok dag e yo manyalo miyo omonjgi e yo mayot. Kar mano, gitiyo gi wengegi maneno kuma bor mondo gine le manyalo hinyogi, kendo gihinyo bet machiegni gi buche ma ginyalo ringoe mondo gires ngimagi. Kamano bende, dwarore ni wabed motang’ mondo omi wabed gi nyalo mar neno kendo fwenyo obadho manie piny ma Satan oteloeni. Jaote Petro nosayo Jokristo kama: “Ritreuru, kiuru; nikech jasiku, Satan, bayo ka sibuor ma goyo asumbi, kodwaro ng’a ma dongam.” (<span id="citationsource20"></span><a epub:type="noteref" href="#citation20">1 Pet. 5:8</a>) Kane en e piny, Yesu ne osiko kotang’ ne tembe duto mag Satan, ma ne dwaro ni mondo oketh chike Nyasaye. (<span id="citationsource21"></span><a epub:type="noteref" href="#citation21">Math. 4:1-11</a>) Yesu noketo ranyisi maber ne jolupne!</p>
<p class="p42 sb"><strong><sup>13</sup></strong> Yo achiel mwanyalo nyiso godo ni watang’ en yie bedo e bwo rit ma Jehova chiwonwa. Nyaka waket puonjruok Wach Nyasaye koda dhi e chokruoge mag Jokristo obed motelo e ngimawa. (<span id="citationsource22"></span><a epub:type="noteref" href="#citation22">Luka 4:4;</a><span id="citationsource23"></span><a epub:type="noteref" href="#citation23"> Hib. 10:24, 25</a>) E wi mano, mana kaka kumneche timo maber kuom dak kanyachiel, dwarore ni wabed machiegni gi Jokristo wetewa mondo omi “wajiwre e yiewa.” (<span id="citationsource24"></span><a epub:type="noteref" href="#citation24">Rumi 1:12</a>) Ka watimo gigo madwarore mondo omi wayud rit ma Jehova chiwo, mano biro nyiso ni wayie gi Daudi jandik-zaburi ma nondiko kama: ‘Jehova e lwandana, dala mabwokie, kendo jagola e chandruok; Nyasacha, lwandana matek anageni.’​—<span id="citationsource25"></span><a epub:type="noteref" href="#citation25">Zab. 18:2</a>.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation19"><p class="extScrpCiteTxt"><a href="#citationsource19">^ <strong>(Nge. 30:26)</strong></a> Apwoch-lwanda gin chuech* ma tekogi tin, Kata kamano, gigero utegi e lwendni.</p><p></p><p>Kata, “oganda.”</p></div></aside>
<aside epub:type="footnote"><div epub:type="footnote" class="extScrpCite" id="citation20"><p class="extScrpCiteTxt"><a href="#citationsource20">^ <strong>(1 Pet. 5:8)</strong></a> Sikuru ka urito pachu, kendo nenuru! Jasiku ma en Jachien wuotho koni gi koni kaka sibuor ma ruto komanyo ng’at ma dongam.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation21"><p class="extScrpCiteTxt"><a href="#citationsource21">^ <strong>(Mat. 4:1-11)</strong></a> Bang’e, roho nomiyo Yesu odhi nyaka e thim ka ma Jachien ne otemee. <strong><sup>2</sup></strong> Ka nosetueyo chiemo kuom ndalo 40 odiechieng’ gotieno, kech nokaye. <strong><sup>3</sup></strong> Eka Jatem nobiro ire mowachone niya: “Ka in wuod Nyasaye, nyis ane kitegi mondo olokre chiemo.” <strong><sup>4</sup></strong> To Yesu nodwoke niya: “Ondik kama: ‘Dhano ok bed mangima mana kuom chiemo kende, to kuom weche duto ma wuok e dho Jehova.’”* <strong><sup>5</sup></strong> Kae to Jachien nokawe motere e dala maler mi okete malo e wi hekalu,* <strong><sup>6</sup></strong> kae to nowachone niya: “Ka in wuod Nyasaye, dirri ane piny, nimar ondik kama: ‘Enochik malaikene mondo giriti,’ kendo, ‘Giniting’i e lwetgi mondo kik ichwany tiendi e kidi.’” <strong><sup>7</sup></strong> Yesu nodwoke niya: “Ondik kendo kama: ‘Kik utem Jehova* Nyasachu.’” <strong><sup>8</sup></strong> Kae to Jachien ne otere e wi got moro mabor miwuoro, mi ne onyise pinjeruodhi duto mag piny kod duong’ ma gin-go. <strong><sup>9</sup></strong> Eka nowachone niya: “Magi duto abiro miyi kigoyo chongi piny milama.”* <strong><sup>10</sup></strong> To Yesu nodwoke kama: “Dhi kucha Satan! Nikech ondik niya: ‘Jehova* Nyasachu e ma onego ulam, kendo en kende e ma onego utine.’” <strong><sup>11</sup></strong> Eka Jachien noweye, kendo malaike nobiro ire mi gichako konye.</p><p></p><p>Som Apendiks A5.</p><p>Kata, “osuch hekalu; ka ma borie mogik.”</p><p>Som Apendiks A5.</p><p>Kata, “milama mana dichiel.”</p><p>Som Apendiks A5.</p></div></aside>
<aside epub:type="footnote"><div epub:type="footnote" class="extScrpCite" id="citation22"><p class="extScrpCiteTxt"><a href="#citationsource22">^ <strong>(Luka 4:4)</strong></a> To Yesu nodwoke niya: “Ondik ni, ‘Dhano ok bed mangima mana kuom chiemo kende.’”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation23"><p class="extScrpCiteTxt"><a href="#citationsource23">^ <strong>(Hib. 10:24, 25)</strong></a> Bende, wadewreuru* mondo wajiw hera kod timbe mabeyo, <strong><sup>25</sup></strong> ma ok wajwang’ bedo e chokruogewa kanyachiel mana kaka jomoko osebet gi timno, to wajiwreuru, to moloyo sa muneno ni chieng’no medo sudo machiegni.</p><p></p><p>Kata, “waparreuru.”</p></div></aside>
<aside epub:type="footnote"><div epub:type="footnote" class="extScrpCite" id="citation24"><p class="extScrpCiteTxt"><a href="#citationsource24">^ <strong>(Rumi 1:12)</strong></a> kendo mondo wajiwre e yiewa, ka ajiwou to un bende ujiwa.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation25"><p class="extScrpCiteTxt"><a href="#citationsource25">^ <strong>(Zab. 18:2)</strong></a> Jehova e lwandana, en e kar geng’ruokna, kendo en e Jal ma resa. Nyasacha e lwandana ma abwokie, En e okumbana, kendo tung’na mar resruok, kod kar geng’ruokna.</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource6">^ <span id="pcitation6"></span><strong>***th ite mar 5 Wuoyo e Yor Mbaka***</strong></a></p>
<header>
<p class="contextTtl"><strong>SOMO NAMBA 2</strong></p>
<h1><strong>Wuoyo e Yor Mbaka</strong></h1>
</header>
<div class="bodyTxt">
<div class="grpItems imgWestEighth"><h2><span id="citationsource26"></span><a epub:type="noteref" href="#citation26"><strong>2 Jo-Korintho 2:17</strong></a></h2>
<p class="p4"><strong>GIMA INYALO TIMO:</strong> Wuo kaka iwuoyoga pile kendo e yo ma nyiso gadier kaka iwinjo e chunyi e wi wach miwuoye.</p>
<h2><strong>KAKA INYALO TIMO MANO:</strong></h2>
<ul><li><p class="p6">  <strong>Tim ikruok maber kendo ilem.</strong> Lem mondo Jehova okonyi keto pachi e wach mibiro wacho to ok luoro minyalo bedogo. Ng’e weche madongo monego iwuoye. Wuo kitiyo gi wecheni iwuon kar somo kata wacho weche kaka ondikgi.</p>
<div class="boxSupplement rule"><aside><div class="boxContent"><div class="grpItems imgWestEighth"><p class="p7">Ka po ni ibiro somo kamoro e Muma kata e bugewa, tem mondo iike chon mondo isome maber. Ka isomo weche ma jomoko owacho achiel kachiel, somgi e yo ma winjore maler ma ok imedoe tugo mang’eny.</p>
</div></div>
</aside></div>
</li>
<li><p class="p8">  <strong>Wuo gi chunyi duto.</strong> Par gimomiyo jowinjo onego ong’e weche midwaro wachogo. Ket pachi kuom jowinjo. Yo michung’go, kod kaka itiyo gi ranyisi mag del biro nyiso okang’ midewogigo.</p>
<div class="boxSupplement rule"><aside><div class="boxContent"><div class="grpItems imgWestEighth"><p class="p9">Wuoyo e yo mapile ok nyis ni koro iwuo e yo ma ok nyis luor. Mi ote ma in-go luor kuom wacho weche kaka dhou ketogiga.</p>
</div></div>
</aside></div>
</li>
<li><p class="p10">  <strong>Ng’i jowinjo.</strong> Sama igolo twak, ng’i ng’at achiel kae to idhi e ng’at machielo kar bayo abaya wang’i kuom ji duto.</p>
</li>
</ul>
</div></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation26"><p class="extScrpCiteTxt"><a href="#citationsource26">^ <strong>(2 Kor. 2:17)</strong></a> En wan, nikech ok walok ohala gi wach Nyasaye kaka ji mang’eny timo, to wayalo gi chuny matir chutho e winjruok achiel gi Kristo, kaka jo ma Nyasaye ooro kendo watimo kamano e wang’ Nyasaye.</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource7">^ <span id="pcitation7"></span><strong>***wp25 Na. 1 ite mar 2 Weche Mantie***</strong></a></p>
<header>
<h1 class="featureTtl"><strong>Weche Mantie</strong></h1>
</header>
<div class="groupTOC"><p class="p2 sm"> <strong>3</strong>  Hinyruok ma Lweny Kelo</p>
<p class="p3 sm"> <strong>4</strong>  Kaka Lwenje kod Ywaruok Hinyowa Waduto</p>
<p class="p4 sm"> <strong>6</strong>  Be Dhano Nyalo Tieko Lwenje kod Ywaruok?</p>
<p class="p5 sm"> <strong>9</strong>  Gimomiyo Lwenje kod Ywaruok Pod Dhi Nyime</p>
<p class="p6 sm"><strong>10</strong>  Kaka Lwenje kod Ywaruok Biro Rumo</p>
<p class="p7 sm"><strong>14</strong>  Inyalo Bedo gi Kuwe e Piny Mopong’ gi Lwenje kod Ywaruok</p>
<p class="p8 sm"><strong>16</strong>  Be Isegapenjorie Penjogi?</p>
</div>
<div class="groupExt">
</div>
</div>
<div class="extPubRef"><p><a href="202025322.xhtml#pcitationsource8">^ <span id="pcitation8"></span><strong>***lmd No. 1 point 3-point 3b***</strong></a></p>
<div class="bodyTxt">
<p class="p13">3. <strong>Ikri timo lokruok.</strong> Ok ochuno ni iti gi weche ma ne <em>iseiko</em> chon. Chak wuoyo e wi gima nie pach <em>ji</em> e kindegi. Penjri niya:</p>
<ol class="du-listStyleType--lowerAlpha du-padding-inlineStart--10 du-padding-inlineStart-desktopOnly--12"><li><p class="p14">               ‘Ang’o ma oland e gige fwambo gi keyo?’</p>
</li>
<li><p class="p15">               ‘Ang’o ma jirendena, joma atiyogo, kata joskul wetena wuoye?’</p>
</li>
</ol>
</div>
<div class="groupExt">
</div>
</div>
<div class="extPubRef"><p><a href="202025322.xhtml#pcitationsource9">^ <span id="pcitation9"></span><strong>***lmd No. 9 point 3***</strong></a></p>
<div class="bodyTxt">
<p class="p13">3. <strong>Chik iti adimba.</strong> Mi ng’at milendone thuolo mar wuoyo. Kik ing’ade sama owuoyo kata fwayo weche mowacho kod kaka owinjo e chunye. Kichikone iti adimba, mano biro nyiso ni idewe kendo igombo winjo pache.</p>
</div>
<div class="groupExt">
</div>
</div>
<div class="extPubRef"><p><a href="202025322.xhtml#pcitationsource10">^ <span id="pcitation10"></span><strong>***ijwbq sula 102 Be Tugo Tuke mag Loyo Mich e Yor Hawi En Richo?***</strong></a></p>
<header>
<h1><strong>Be Tugo Tuke mag Loyo Mich e Yor Hawi En Richo?</strong></h1>
</header>
<div class="bodyTxt">
<h2><strong>Dwoko ma Muma chiwo</strong></h2>
<p class="p3 sb"><span class="parNum" data-pnum="1"></span>Kata obedo ni Muma ok wuo matut e wi tuke mag loyo mich e yor hawi, nitie puonj moko e Muma ma nyalo konyowa ng’eyo ni timno en richo e wang’ Nyasaye.​—<span id="citationsource27"></span><a epub:type="noteref" href="#citation27">Jo-Efeso 5:​17</a>.<span id="footnotesource1"></span><a href="#footnote1">*</a></p>
<ul><li><p class="p4 sb"><span class="parNum" data-pnum="2"></span>  Gima miyo ji donjo e tuke mag loyo mich en ich-lach ma en kido ma Nyasaye osin-go. (<span id="citationsource28"></span><a epub:type="noteref" href="#citation28">1 Jo-Korintho 6:​9, 10;</a><span id="citationsource29"></span><a epub:type="noteref" href="#citation29"> Jo-Efeso 5:​3,</a><span id="citationsource30"></span><a epub:type="noteref" href="#citation30"> 5</a>) Joma timo tukego gomboga ni giyud pesa sama jowetegi to yudo asara. Muma kwedo tim mar gombo gige joma moko.​—<span id="citationsource31"></span><a epub:type="noteref" href="#citation31">Wuok 20:17;</a><span id="citationsource32"></span><a epub:type="noteref" href="#citation32"> Jo-Rumi 7:7;</a><span id="citationsource33"></span><a epub:type="noteref" href="#citation33"> 13:​9, 10</a>.</p>
</li>
<li><p class="p5 sb"><span class="parNum" data-pnum="3"></span>  Tugo tukego kata mana matin, nyalo miyo ng’ato ochak hero <a href="https://www.jw.org/sw/maktaba/magazeti/g201403/pesa/">pesa ma en achiel kuom gik ma kelo hinyruok</a>.​—<span id="citationsource34"></span><a epub:type="noteref" href="#citation34">1 Timotheo 6:​9, 10</a>.</p>
</li>
<li><p class="p6 sb"><span class="parNum" data-pnum="4"></span>  Joma tugo tukego ogeno ahinya kuom hawi. Kata kamano Jehova neno timbego kaka lamo nyiseche manono, kendo mano ok luwre gi kaka odwaro ni olame.​—<span id="citationsource35"></span><a epub:type="noteref" href="#citation35">Isaiah 65:11</a>, <em>New World Translation.</em></p>
</li>
<li><p class="p7 sb"><span class="parNum" data-pnum="5"></span>  Muma jiwowa ni <a href="https://www.jw.org/sw/maktaba/magazeti/wp20150201/furahia-kazi-ngumu/">wati matek</a> kar mondo wagen yudo gik moko e yo mayot ma ok wachuero luya. (<span id="citationsource36"></span><a epub:type="noteref" href="#citation36">Eklesiastes 2:​24;</a><span id="citationsource37"></span><a epub:type="noteref" href="#citation37"> Jo-Efeso 4:​28</a>) Joma luwo puonj mag Muma ‘chamo chiemo ma gin giwegi e ma <em>gitiyone.’</em>​—<span id="citationsource38"></span><a epub:type="noteref" href="#citation38">2 Jo-Thesalonika 3:​10,</a><span id="citationsource39"></span><a epub:type="noteref" href="#citation39"> 12</a>.</p>
</li>
<li><p class="p8 sb"><span class="parNum" data-pnum="6"></span>  Tukego nyalo miyo ng’ato obed gi chuny mar piem, to mano en tim ma Muma kwedo.​—<span id="citationsource40"></span><a epub:type="noteref" href="#citation40">Jo-Galatia 5:​26</a>.</p>
</li>
</ul>
</div>
<div class="groupFootnote"><div id="footnote1"><p><a href="#footnotesource1">^ </a> Muma wuoyo e wi tim mar temo yudo gimoro e yor hawi sama olero kaka askeche mag Jo-Rumi nogoyo ombulu ka gipogore lep Yesu mondo mi ng’ama hawi olwar kuome e ma okaw law.​—<span id="citationsource41"></span><a epub:type="noteref" href="#citation41">Mathayo 27:35;</a><span id="citationsource42"></span><a epub:type="noteref" href="#citation42"> Johana 19:23, 24</a>; <em>Contemporary English Version; Good News Translation.</em></p></div>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation27"><p class="extScrpCiteTxt"><a href="#citationsource27">^ </a> <strong>(Efe. 5:17)</strong> Kuom mano, kik ubed jo mofuwo, to dhiuru nyime yango dwach Jehova.*</p><p></p><p>Som Apendiks A5.</p></div></aside>
<aside epub:type="footnote"><div epub:type="footnote" class="extScrpCite" id="citation28"><p class="extScrpCiteTxt"><a href="#citationsource28">^ </a> <strong>(1 Kor. 6:9, 10)</strong> Koso ok ung’eyo ni jo ma ok kare ok noyud pok e Pinyruodh Nyasaye? Kik wuondu. Joterruok,* kata jo ma lamo sanamu, kata jochode, kata chwo ma yie mondo chwo wetegi oterre kodgi,  kata chwo ma terore gi chwo wetegi, <strong><sup>10</sup></strong> kata jokuoge, kata jo ma igi lach, kata jomer, kata joyenyo, kata jomecho, ok noyud pok e Pinyruodh Nyasaye.</p><p></p><p>Som Tiend Weche, “Terruok.”</p></div></aside>
<aside epub:type="footnote"><div epub:type="footnote" class="extScrpCite" id="citation29"><p class="extScrpCiteTxt"><a href="#citationsource29">^ </a> <strong>(Efe. 5:3)</strong> Terruok,* gi kit timbe duto ma ok ler, kod ich-lach, kik hul kata matin e kindu, mana kaka owinjore gi jo maler;</p><p></p><p>E dho Grik en <em>porneia.</em> Som Tiend Weche.</p></div></aside>
<aside epub:type="footnote"><div epub:type="footnote" class="extScrpCite" id="citation30"><p class="extScrpCiteTxt"><a href="#citationsource30">^ </a> <strong>(Efe. 5:5)</strong> Nimar ung’eyo wachni, kendo un uwegi useyango malong’o ni onge jaterruok,* kata ng’at ma ok ler, kata ng’at ma iye lach, tiende ni jalam sanamu, ma noyud pok moro amora e Pinyruodh Kristo kod mar Nyasaye.</p><p></p><p>Som Tiend Weche, “Terruok.”</p></div></aside>
<aside epub:type="footnote"><div epub:type="footnote" class="extScrpCite" id="citation31"><p class="extScrpCiteTxt"><a href="#citationsource31">^ </a> <strong>(Wuok 20:17)</strong> “Kik igomb od ng’ato, kata chiege, kata misumbane ma dichwo, kata misumbane ma nyako, kata ruadhe, kata pundane, kata gimoro amora ma ng’ato nigo.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation32"><p class="extScrpCiteTxt"><a href="#citationsource32">^ </a> <strong>(Rumi 7:7)</strong> Kare wawach ang’o? Be Chik en richo? Ooyo ngang’! Kuom adier, dine bed ni Chik onge dine ok ang’eyo richo. Kuom ranyisi, dine ok ang’eyo ni gombo gir ng’ato en richo ka dine bed ni Chik ok owacho niya: “Kik igomb gir ng’ato.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation33"><p class="extScrpCiteTxt"><a href="#citationsource33">^ </a> <strong>(Rumi 13:9, 10)</strong> Nikech chike ma wacho ni, “Kik ichodi, kik ineki, kik ikwel, kik igomb gir ng’ato,” kod chike mamoko ma nitie, giduto inyalo riwgi e chik achielni niya: “Nyaka iher wadu kaka iherori iwuon.” <strong><sup>10</sup></strong> Ng’at ma nigi hera ok nyal timo gima rach ne wadgi; omiyo hera e ma chopo weche duto ma chik dwaro.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation34"><p class="extScrpCiteTxt"><a href="#citationsource34">^ </a> <strong>(1 Tim. 6:9, 10)</strong> To jo ma kedo ahinya mondo gibed jomwandu lwarga e tem gi obadho kod gombo mang’eny manono kendo ma kelo hinyruok, ma nyumo ji e kethruok kendo ma tiekogi chuth. <strong><sup>10</sup></strong> Nikech hero pesa en achiel kuom chakruok mar gik moko duto ma kelo hinyruok, kendo kuom bedo gi hera ma kamano, jomoko osebayo yo mi giweyo yie kendo gisechwowore giwegi kuonde duto gi lit mang’eny.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation35"><p class="extScrpCiteTxt"><a href="#citationsource35">^ </a> <strong>(Isa. 65:11)</strong> To un, un e kind jo ma osejwang’o Jehova, Jo ma wigi osewil gi goda maler, Jo ma pedho mesa ne nyasach Hawi Maber, Kendo ma pong’o divai e okombe ne nyasaye ma chano kinde mabiro.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation36"><p class="extScrpCiteTxt"><a href="#citationsource36">^ </a> <strong>(Ekl. 2:24)</strong> Onge gima ber ma dhano nyalo timo moloyo chiemo, metho, kendo bedo mamor nikech tije matek mosetimo. Mano bende asefwenyo ni en mich mowuok e lwet Nyasaye madier,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation37"><p class="extScrpCiteTxt"><a href="#citationsource37">^ </a> <strong>(Efe. 4:28)</strong> Ng’at ma kwelo kik okwel kendo; to kar mano oti matek, kotiyo tich ma ratiro gi lwetene, mondo obed gi gimoro monyalo miyo ng’at machielo mochando.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation38"><p class="extScrpCiteTxt"><a href="#citationsource38">^ </a> <strong>(2 The. 3:10)</strong> Kuom adier, ka ne wan kodu, ne wajochikou niya: “Ka ng’ato ok dwar tiyo, ng’atno ok onego ochiem.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation39"><p class="extScrpCiteTxt"><a href="#citationsource39">^ </a> <strong>(2 The. 3:12)</strong> Wachiko kendo wasayo jo ma kamago kuom Ruoth Yesu Kristo ni mondo gitim tijegi mos, kendo gicham chiemo ma gin giwegi gitiyone.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation40"><p class="extScrpCiteTxt"><a href="#citationsource40">^ </a> <strong>(Gal. 5:26)</strong> Kik wabed jo ma ketore ni beyo moloyo jomamoko, ka wajiwo piem e kind ji, kendo ka wabedo gi ich-lit gi jowetewa.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation41"><p class="extScrpCiteTxt"><a href="#citationsource41">^ <strong>(Mat. 27:35)</strong></a> Ka ne gisegure e yath, ne gipogore lepe ma oko kuom goyo ombulu,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation42"><p class="extScrpCiteTxt"><a href="#citationsource42">^ <strong>(Joh. 19:23, 24)</strong></a> Koro ka askeche noseguro Yesu e yath, ne gikawo lepe ma oko mi gipogo ding’wen, mondo askar ka askar okaw achiel, to bende ne gikawo nangane ma iye. Kata kamano, nanga ma iyeno ne onge gi ka ma oriwego, nikech nolos borne wuok malo nyaka piny. <strong><sup>24</sup></strong> Omiyo, ne giwacho e kindgi niya: “Kik wayieche, to wagone ombulu eka wang’e ni obiro bedo mar ng’a.” Mano ne en mondo ochop wach manie Ndiko ma nokoro kama: “Ne gipogore lepa, kendo ne gigoyo ombulu kuom nangana.” Omiyo, askeche notimo gigo adier.</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource11">^ <span id="pcitation11"></span><strong>***th ite mar 10 Weche Monon Adimba Kendo Madier***</strong></a></p>
<header>
<p class="contextTtl"><strong>SOMO NAMBA 7</strong></p>
<h1><strong>Weche Monon Adimba Kendo Madier</strong></h1>
</header>
<div class="bodyTxt">
<div class="grpItems imgWestEighth"><h2><span id="citationsource43"></span><a epub:type="noteref" href="#citation43"><strong>Luka 1:3</strong></a></h2>
<p class="p4"><strong>GIMA INYALO TIMO:</strong> Ti gi weche mosenon kendo madier e konyo jowinjo ng’eyo tiend wach miwuoye.</p>
<h2><strong>KAKA INYALO TIMO MANO:</strong></h2>
<ul><li><p class="p6">  <strong>Tim nonro kuonde mowinjore.</strong> Sir wecheni gi Wach Nyasaye, kendo ka nyalore to isom Muma achiel kachiel. Ka idwaro tiyo gi weche josayans, gimoro ma ne otimore ne ng’ato, kata gima ne iwinjo e redio, e televison kod kuonde mamoko, non mokwongo ka gin weche minyalo gen kendo ka gin adier.</p>
</li>
<li><p class="p7">  <strong>Ti gi nonro mitimo e yo mowinjore.</strong> Ler ndiko ka luwore gi weche molwore, ote maduong’ ma Muma oting’o, kod kaka ilero wachno e buge mogo gi “jatich mogen kendo mariek.” (<span id="citationsource44"></span><a epub:type="noteref" href="#citation44">Mat. 24:45</a>) Kitiyo gi gige nonro mopogore gi Muma, ler weche ma ni kanyo ka luwore gi paro ma jandiko ne nigo.</p>
<div class="boxSupplement rule"><aside><div class="boxContent"><div class="grpItems imgWestEighth"><p class="p8">Kik ijimb ahinya weche kata kwan mar gik moko. Kuom ranyisi, “jomoko” kik bed “ng’enygi,” “seche moko” kik bed “kinde duto,” to “samoro” kik bed “nyaka bed.”</p>
</div></div>
</aside></div>
</li>
<li><p class="p9">  <strong>Ler weche miwacho.</strong> Bang’ somo ndiko kata wacho wach moro migolo kamoro, inyalo penjo penjo e yo mariek kata lero wach maduong’ miwuoye mondo ikony jowinjo ng’eyo tiend wach.</p>
</li>
</ul>
</div></div>
<div class="boxSupplement rule"><aside><div class="boxTtl rule"><div><strong>E TIJ LENDO</strong></div></div>
<div class="boxContent"><p class="p12">Sama iikori ne tij lendo, tem paro penjo ma inyalo penji kae to itim nonro e wi dwoko mag penjogo. Ka ng’at milendone openji penjo ma ikia dwokone, inyalo kwaye mondo omiyi thuolo mar timo nonro mondo ibi dwoke chieng’ machielo.</p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation43"><p class="extScrpCiteTxt"><a href="#citationsource43">^ <strong>(Luka 1:3)</strong></a> An bende nikech asenono gik moko duto nyaka a chakruokgi adimba, aseng’ado mondo andiknigi e yo mochanore maler in Theofilo, jaduong’ moluor moloyo,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation44"><p class="extScrpCiteTxt"><a href="#citationsource44">^ <strong>(Mat. 24:45)</strong></a> “Ng’ano ma kuom adier e jatich mogen kendo mariek, ma ruodhe noketo e wi joode mondo omigi chiembgi e kinde mowinjore?</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource12">^ <span id="pcitation12"></span><strong>***sjj wer 80 “Ne Kaka Jehova Ber”***</strong></a></p>
<header>
<p class="contextTtl"><strong>WER 80</strong></p>
<h1><strong>‘Ne Kaka Jehova Ber’</strong></h1>
</header>
<p class="themeScrp">(<span id="citationsource45"></span><a epub:type="noteref" href="#citation45">Zaburi 34:8</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Wamor tiyo ne Nyasaye;</p>
<p class="p5 sz">Wamanyo thuolo watine.</p>
<p class="p6 sp">Wahero lando ne ji wach maber,</p>
<p class="p7 sz">Wadwaro lendo ne ji te.</p>
<div class="chorus"><p class="p8 se">(KORAS)</p>
<p class="p9 sp">‘Biuru duto mondo une</p>
<p class="p10 sz">Ne kaka Jehova ber.’</p>
<p class="p11 sp">Ka watiyone gi ngimawa,</p>
<p class="p12 sz">Wayudo gueth mochwere.</p>
</div>
</li>
<li><p class="p13 sl"><span class="txtSrcBullet">2. </span>Joma tiyone thuolo te,</p>
<p class="p14 sz">Gigen yudo gueth koda mor.</p>
<p class="p15 sp">Wagen Jehova mondo oritwa,</p>
<p class="p16 sz">Wamor tiyo ne Nyasaye.</p>
<div class="chorus"><p class="p17 se">(KORAS)</p>
<p class="p18 sp">‘Biuru duto mondo une</p>
<p class="p19 sz">Ne kaka Jehova ber.’</p>
<p class="p20 sp">Ka watiyone gi ngimawa,</p>
<p class="p21 sz">Wayudo gueth mochwere.</p>
</div>
</li>
</ol>
</div>
<div class="closingContent"><p class="p22 se">(Ne bende <span id="citationsource46"></span><a epub:type="noteref" href="#citation46">Mar. 14:8;</a><span id="citationsource47"></span><a epub:type="noteref" href="#citation47"> Luka 21:2;</a><span id="citationsource48"></span><a epub:type="noteref" href="#citation48"> 1 Tim. 1:12;</a><span id="citationsource49"></span><a epub:type="noteref" href="#citation49"> 6:6</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation45"><p class="extScrpCiteTxt"><a href="#citationsource45">^ <strong>(Zab. 34:8)</strong></a> Bil mondo ine kaka Jehova ber; Ng’at mamor en ng’at moketo Nyasaye kar bwokne.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation46"><p class="extScrpCiteTxt"><a href="#citationsource46">^ <strong>(Mar. 14:8)</strong></a> Osetimo gima onyalo; oseolo mo ma nigi suya mamit e denda mondo oika motelo ne yik.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation47"><p class="extScrpCiteTxt"><a href="#citationsource47">^ <strong>(Luka 21:2)</strong></a> Eka noneno chi liel moro modhier ka luto pesa ma mingli ariyo ma nigi nengo matin ahinya,*</p><p></p><p>Grik, “lepton ariyo.” Som Apendiks B14.</p></div></aside>
<aside epub:type="footnote"><div epub:type="footnote" class="extScrpCite" id="citation48"><p class="extScrpCiteTxt"><a href="#citationsource48">^ <strong>(1 Tim. 1:12)</strong></a> Agoyo erokamano ne Kristo Yesu Ruodhwa ma nomiya teko, nikech nokwana kaka ng’at migeno kuom miya migawo e tij Nyasaye,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation49"><p class="extScrpCiteTxt"><a href="#citationsource49">^ <strong>(1 Tim. 6:6)</strong></a> Kuom adier, chiwruok chuth ne Nyasaye kod bedo jo ma gik ma wan-go romowa nigi ohala maduong’.</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource13">^ <span id="pcitation13"></span><strong>***lfb ite mar 44-ite mar 45 par. 4 Ayub ne En Ng’a?***</strong></a> <a href="#pcitation13_2">&gt;&gt;</a></p>
<header>
<p class="contextTtl"><strong>SULA MAR 16</strong></p>
<h1><strong>Ayub ne En Ng’a?</strong></h1>
</header>
<div class="bodyTxt">
<p class="p3">E piny Uz, ne nitie ng’at moro ma ne lamo Jehova gi kinda. Nyinge ne en Ayub. Ne omewo ahinya kendo ne en gi nyithindo mang’eny. Chunye ne ler kendo ne ohero konyo jochan, mond liete, gi nyithi kiye. Be timbene mabeyogo nyiso ni ok nonyal yudo chandruok moro amora?</p>
<p class="p4">Ayub ne ok ong’eyo ni Satan Jachien ne ng’iye. Chieng’ moro, Jehova nowacho ne Satan niya: ‘Iseneno jatichna ma Ayub, koso? Onge ng’ama chal kode e piny ngima. Ayub winja ahinya kendo otimo gik makare.’ Satan nodwoko niya: ‘An be ang’eyo ni Ayub winji, to mana nikech imiye rit makende kendo iguedhe. Imiye lowo maduong’ kod jamni bende. Ka imaye gigo, obiro weyo lami.’ Jehova nowachone niya: ‘Inyalo temo Ayub kidwaro. To kik inege.’ Ang’o momiyo Jehova ne oyie ne Satan otem Ayub? Ne en gadier chuth ni Ayub ne ok nyal weyo timbe makare.</p>
<p class="p5">Jachien nochako kelo ne Ayub tembe mopogore opogore. Mokwongo, ne ooro joma niluongo ni Jo-Sabea mondo okwal dhok gi punde mag Ayub. Kae to mach nowang’o rombe mag Ayub te. Jomoko bende miluongo ni Jo-Kaldea nobiro mokwalo ngamia mag Ayub te. Jotich mag Ayub ma ne rito jamnigo bende ne onegi. To marachie mogik, nyithind Ayub duto ne otho ka ot ma ne gitimoe nyasi nomukore molwar kuomgi. Ayub ne owinjo malit ahinya, to ne ok oweyo lamo Jehova.</p>
<p class="p6">Jachien ne dwaro ni Ayub ochandre moloyo kanyo. Nikech mano, ne omiyo Ayub obedo gi adhola e dende duto. Ayub ne owinjo rem ma ok nyal pim. Ne ok ong’eyo gima omiyo gigo duto ne timorene. Ne odhi mana nyime lamo Jehova. Jehova ne oneno kaka Ayub ne nyagore, kendo ne omor kode sidang’.</p>
<p class="p7">Kae to Satan notiyo gi chwo moko adek e temo Ayub. Ne ginyiso Ayub kama: ‘Nyaka bed ni itimo richo moro to ipando. Nyasaye e ma chwadi.’ Ayub nowacho kama: ‘Onge gima rach ma asetimo.’ Kata kamano, nochako paro ni Jehova e ma ne kelone chandruok ma ne yudego, kendo nowacho ni Nyasaye ne hinye kayiem nono to onge richo ma nosetimo.</p>
<p class="p8">Rawera moro ma nyinge Elihu ne ochiko ite ne weche duto ma Ayub gi osiepene ne wacho. Gikone, nowacho ne Ayub gi osiepenego niya: ‘Gik muwachogo gin miriambo te. Pach Jehova ohingo marwa mabor. Ok onyal timo gimoro amora marach. Oneno gik moko duto ma timore kendo okonyo jotichne sama gin e chandruok.’</p>
<p class="p9">Kae to Jehova nowuoyo gi Ayub. Nopenje kama: ‘Ne in kanye sama ne achueyo polo gi piny? Ang’o momiyo iwacho ni ahinyi? Iwuoyo awuoya, to ok ing’eyo gik moko duto.’ Ayub noyie kethone. Nowacho kama: ‘Ne awacho gik ma ok kare. Chon ne ok ang’eyi maber, koro to ang’eyi maber. Onge gima nyalo tami timo. Ago mos kuom wuoyo marach e wiyi.’</p>
<p class="p10">Ka ne tembego orumo, Jehova ne ochango Ayub, kendo noguedhe gi mwandu mang’eny moloyo ma ne en-go mokwongo. Ayub nomedo dak kuom higni mang’eny ka en gi mor. Jehova ne oguedho Ayub nikech Ayub ne owinje kata e seche ma weche ne tek. Be ibiro luwo ranyisi mar Ayub kuom dhi nyime lamo Jehova, bed ni weche beyo kata richo?</p>
</div>
<div class="blockTxt rule"><p class="p12">“Usewinjo wach Ayub kaka ne onano kendo useneno gima Jehova notimone bang’ mano.”​—<span id="citationsource50"></span><a epub:type="noteref" href="#citation50">Jakobo 5:11</a></p>
</div>
<div class="boxSupplement"><aside><div class="boxContent"><p class="p14"><strong>Penjo:</strong> Ere kaka Satan notemo Ayub? Jehova noguedho Ayub e yo mane?</p>
<p class="p15"><span id="citationsource51"></span><a epub:type="noteref" href="#citation51"><strong>Ayub 1:1–3:26;</strong></a><span id="citationsource52"></span><a epub:type="noteref" href="#citation52"> <strong>4:7;</strong></a><span id="citationsource53"></span><a epub:type="noteref" href="#citation53"> <strong>32:1-5;</strong></a><span id="citationsource54"></span><a epub:type="noteref" href="#citation54"> <strong>34:5,</strong></a><span id="citationsource55"></span><a epub:type="noteref" href="#citation55"> <strong>21;</strong></a><span id="citationsource56"></span><a epub:type="noteref" href="#citation56"> <strong>35:2;</strong></a><span id="citationsource57"></span><a epub:type="noteref" href="#citation57"> <strong>36:15,</strong></a><span id="citationsource58"></span><a epub:type="noteref" href="#citation58"> <strong>26;</strong></a><span id="citationsource59"></span><a epub:type="noteref" href="#citation59"> <strong>38:1-7;</strong></a><span id="citationsource60"></span><a epub:type="noteref" href="#citation60"> <strong>40:8;</strong></a><span id="citationsource61"></span><a epub:type="noteref" href="#citation61"> <strong>42:1-17</strong></a></p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation50"><p class="extScrpCiteTxt"><a href="#citationsource50">^ <strong>(Jak. 5:11)</strong></a> Neuru! Wakwano jo mosenano ni gin jo mamor.* Usewinjo wach Ayub kaka ne onano kendo useneno gima Jehova* notimone bang’ mano, ni Jehova* ogundho gi hera matut kendo okecho ji.</p><p></p><p>Kata, “jo moguedhi.”</p><p>Som Apendiks A5.</p><p>Som Apendiks A5.</p></div></aside>
<aside epub:type="footnote"><div epub:type="footnote" class="extScrpCite" id="citation51"><p class="extScrpCiteTxt"><a href="#citationsource51">^ <strong>(Ayub 1:1-3:26)</strong></a> Ne nitie ng’at moro ma nyinge Ayub* ma ne odak e piny Uz. Ne en ng’at ma onge ketho kendo ma timne tir. Ne oluoro Nyasaye kendo ne otang’ gi richo. <strong><sup>2</sup></strong> Ne onyuolo yawuoyi abiriyo gi nyiri adek. <strong><sup>3</sup></strong> Ne en gi jamni mang’eny. Rombe 7,000, ngamia 3,000, dhok 1,000,* kod punde 500.* E wi mago, ne en gi jotich mogundho. Mano nomiyo obedo ng’at momewie mogik e pinje man yo wuok chieng’. <strong><sup>4</sup></strong> Moro ka moro kuom yawuote ne yiero odiechieng’ mar timo nyasi e ode owuon. Yawuoyigo ne luongoga nyiminegi adek mondo obi ochiem kendo ometh kodgi e nyasigo. <strong><sup>5</sup></strong> Ka ne gisetimo nyasigo e utegi duto, Ayub ne luongogiga mondo opwodhgi. Nomondo chiewo gokinyi mang’ich mondo ogol misango miwang’o ne moro ka moro kuom nyithindego. Nimar Ayub ne wachoga niya: “Di po ka nyithinda oseketho kuom wacho gimoro marach e wi Nyasaye e chunygi.” Kamano e kaka Ayub ne timoga. <strong><sup>6</sup></strong> Chieng’ moro ka yawuot Nyasaye madier* nobiro e nyim Jehova, Satan bende ne ochopo kanyo. <strong><sup>7</sup></strong> Jehova nopenjo Satan niya: “Ia kanye?” Satan nodwoko Jehova kama: “Aa dundora e piny ka alworora koni gi koni.” <strong><sup>8</sup></strong> Eka Jehova nochako openjo Satan niya: “Be iseneno Ayub jatichna, koso? Onge ng’at ma chal kode e piny. En ng’at ma onge ketho kendo ma timne tir, oluoro Nyasaye kendo otang’ gi richo.” <strong><sup>9</sup></strong> Satan nodwoko Jehova niya: “Be iparo ni Ayub diluori ka onge gima oyudo kuomi? <strong><sup>10</sup></strong> Donge iseketo chiel molwore kaachiel gi joode kod gimoro amora ma en-go? Iseguedho tich lwete kendo jambe opong’o piny? <strong><sup>11</sup></strong> To koro, rie lweti ikaw gik moko duto ma en-go mondo ine ka ok obi yanyi e wang’i.” <strong><sup>12</sup></strong> Eka Jehova nowacho ne Satan niya: “Ne! Gik moko duto ma en-go ni e lweti. Mak mana ni en owuon e ma kik imule!” Bang’ mano, Satan nowuok e nyim Jehova. <strong><sup>13</sup></strong> Koro chieng’ moro ka noyudo nyithind Ayub timo nyasi e od owadgi maduong’ ka gichiemo kendo gimetho, <strong><sup>14</sup></strong> ng’at moro nobiro ir Ayub mokelone wach niya: “Dhok ne puro to punde bende ne kwayo machiegni kodgi, <strong><sup>15</sup></strong> to apoya nono Jo-Sabea nomonjowa ma gikawo jamnigo duto kendo ginego jotich gi ligangla. An kenda e ma atony, omiyo akeloni wach.” <strong><sup>16</sup></strong> To ka ne pod owuoyo, jatich machielo nobiro mowacho niya: “Mach mowuok kuom Nyasaye* noa e polo mowang’o rombe duto gi jokwath monegogi te. An kenda e ma atony, omiyo akeloni wach.” <strong><sup>17</sup></strong> Ka ne pod owuoyo, jatich machielo nobiro mowacho niya: “Grube adek mag Jo-Kaldea nende omonjowa mokawo ngamia te kendo ginego jotich duto gi ligangla. An kenda e ma atony, omiyo akeloni wach.” <strong><sup>18</sup></strong> To ka ne pod owuoyo, jatich mar ang’wen nobiro mowacho niya: “Nyithindi ne madho divai kendo ne gichiemo e od wuodi maduong’, <strong><sup>19</sup></strong> to apoya nono yamo mager nokudho koa e thim mogoyo ot piny monego nyithindi duto te. An kenda e ma atony, omiyo akeloni wach.” <strong><sup>20</sup></strong> Ka ne Ayub owinjo mano, nochung’ moyiecho lepe kendo nolielo wiye, kae to nopodho piny auma <strong><sup>21</sup></strong> mowacho niya: “Ne awuok duk e i minwa, Kendo nadog ma onge gimoro. Jehova e ma nochiwo kendo Jehova e ma osekawo. We mondo opak nying Jehova.” <strong><sup>22</sup></strong> E wechego duto, Ayub ne ok oketho kata wacho ni Nyasaye otimo marach e yo moro amora. </p><p><strong>2</strong> Chieng’ moro ka yawuot Nyasaye madier* nobiro e nyim Jehova, Satan bende ne ochopo e nyim Jehova kanyo. <strong><sup>2</sup></strong> Eka Jehova nopenjo Satan niya: “Ia kanye?” Satan nodwoko Jehova kama: “Aa dundora e piny ka alworora koni gi koni.” <strong><sup>3</sup></strong> Eka Jehova nochako openjo Satan niya: “Be iseneno Ayub jatichna, koso? Onge ng’at ma chal kode e piny. En ng’at ma onge ketho kendo ma timne tir, oluoro Nyasaye kendo otang’ gi richo. Pod omakore motegno gi timne matir kata obedo ni idwaro thuwa kode mondo anege kayiem nono.” <strong><sup>4</sup></strong> To Satan nodwoko Jehova niya: “Del kar del. Dhano nyalo chiwo gimoro amora ma en-go mondo ores ngimane. <strong><sup>5</sup></strong> To koro, rie lweti imul ringrene gi chokene mondo ine ka ok obi yanyi e wang’i.” <strong><sup>6</sup></strong> Eka Jehova nowacho ne Satan niya: “Ne! En e lweti, mak mana ni kik inege.” <strong><sup>7</sup></strong> Bang’ mano, Satan nowuok e nyim Jehova mi odhi goyo Ayub gi buche* malit chakre opap tiende nyaka pat wiye. <strong><sup>8</sup></strong> Ayub nodhi mobet e buch kendo koguonyore gi balatago. <strong><sup>9</sup></strong> Gikone chiege nopenje niya: “Pod imakori gi tim matir? Yany Nyasaye mondo itho!” <strong><sup>10</sup></strong> To Ayub nodwoke niya: “Iwuoyo mana kaka mon mofuwo wuoyoga. Ka Nyasaye madier otimonwa maber to wayie, to koro nang’o watamre ka otimonwa marach?” E mago duto, Ayub ne ok oketho gi dhoge. <strong><sup>11</sup></strong> Osiepe Ayub adek ma gin Elifaz Ja-Teman, Bildad Ja-Shua, kod Zofar Ja-Naamath nowinjo masiche duto ma ne oyude. Omiyo, ne giwinjore ni girom mondo gidhi gigo ne Ayub mos kendo giho chunye. <strong><sup>12</sup></strong> Ka ne ginene ka pod gin mabor, ne orwenyogi. To ka ne gichopo machiegni mi gifwenye, ne gichako ywak matek mi giyiecho lepgi ka gikiro buru e yamo to o e wigi. <strong><sup>13</sup></strong> Bang’e ne gibet kode e lowo kanyo kuom ndalo abiriyo odiechieng’ gotieno. Onge kata achiel kuomgi ma ne owachone gimoro amora, nikech ne gineno ni ne en gi rem mang’eny. </p><p><strong>3</strong> Bang’ mano, Ayub nochako wuoyo kokuong’o odiechieng’ ma ne onyuolee. <strong><sup>2</sup></strong> Ayub nowacho niya:  <strong><sup>3</sup></strong> “Okuong’ chieng’ ma ne onyuolae, Kendo okuong’ otieno ma ng’ato nowachoe ni, ‘Omak ich nyathi ma wuoyi!’  <strong><sup>4</sup></strong> Odiechiengno mondo olokre mudho! Nyasaye man malo kik dew odiechiengno. Ler bende kik rieny e odiechiengno.  <strong><sup>5</sup></strong> Odiechiengno mondo obed mudho mandiwa. We boche polo ma rotenge oime. We mudho mandiwa oim ler modiechieng’no.  <strong><sup>6</sup></strong> Mudho mandiwa mondo omuony otienono, Kik mor bedie e odiechiengno, Kendo kik kwane e dwe moro amora mar higa.  <strong><sup>7</sup></strong> Ee, otienono obed otieno ma ok makie ich nyathi; Kendo ma ng’ato ok kogie gi mor.  <strong><sup>8</sup></strong> We okuong’ odiechieng’no Gi jo ma ong’eyo chiewo Levayathan.* <strong><sup>9</sup></strong> Sulwene mag okinyi obed mudho; Odiechieng’no odwar ler to ler kik bedie, Kendo piny kik yawre odiechiengno. <strong><sup>10</sup></strong> Nikech ne ok odino i mamana; Kata geng’o wang’a kik ane chandruok. <strong><sup>11</sup></strong> Marang’o ne ok atho sa ma ne inyuola? Ang’o momiyo ne ok atho e ich? <strong><sup>12</sup></strong> Minwa nopira e chongene nang’o? Ne omiya thuno mondo adhodh nikech ang’o? <strong><sup>13</sup></strong> Di koro anindo ma onge gima chanda; Di koro ayueyo ayueya <strong><sup>14</sup></strong> Kaachiel gi ruodhi kod jong’adnegi rieko mosetho, Ma ne ogero kuonde ma sani odong’ gunda, <strong><sup>15</sup></strong> Kata di koro anindo gi jotelo ma ne nigi dhahabu, Kendo ma ne opong’o utegi gi fedha. <strong><sup>16</sup></strong> Ang’o momiyo ne ok abedo ka nyathi mobuog, Ang’o momiyo ne ok abedo ka nyithindo ma pok noneno ler ngang’? <strong><sup>17</sup></strong> Nimar e i liel kata mana jo maricho yueyo; Jo ma tekogi orumo bende yueyo kuno. <strong><sup>18</sup></strong> Kuno mabuse* bende yueyoe, Kendo onge nyapara ma chunogi gi tich. <strong><sup>19</sup></strong> Jo matindo gi jo madongo romre kuno, Misumba bende ogony mobedo ma onge ruoth. <strong><sup>20</sup></strong> Ang’o momiyo Nyasaye oweyo jo ma chandore mondo one ler, Kendo oweyo jo ma chandore malit obed mangima? <strong><sup>21</sup></strong> Nang’o gigombo tho to ok githo? Kata obedo ni gimanyo tho moloyo mwandu mopand, <strong><sup>22</sup></strong> Gin jo ma bedo moil ka giyudo ka ma iyikogie, Kendo gibedo mamor ahinya. <strong><sup>23</sup></strong> Ere gimomiyo Nyasaye oweyo jo ma yoregi odinore obed mangima, Jo ma oseloronegi e i chiel? <strong><sup>24</sup></strong> Kar chiemo to aywak aywaka, Kendo ywakna matek wuo mana ka pi aora. <strong><sup>25</sup></strong> Gik ma aluoro e ma oseyuda, Kendo gik ma buoga e ma timorena. <strong><sup>26</sup></strong> Aonge kuwe, ok anyal ling’, kendo ok anyal yueyo, Chandruok e ma siko birona.”</p><p></p><p>Tiende nyalo bedo “Ng’at ma Isando.”</p><p>Hibrania, “dhok ariyo ariyo e jok 500.”</p><p>Hibrania, “punde ma mon.”</p><p>Yo machielo ma Jo-Hibrania ne luongogo malaike.</p><p>Kata nyalo bedo ni polo e ma nogoyogi.</p><p>Yo machielo ma Jo-Hibrania ne luongogo malaike.</p><p>Kata, “adhonde.”</p><p>Wachore ni en nyang’ kata ondiek moro maduong’ modak e pi.</p><p>Kata, “joma otue.”</p></div></aside>
<aside epub:type="footnote"><div epub:type="footnote" class="extScrpCite" id="citation52"><p class="extScrpCiteTxt"><a href="#citationsource52">^ <strong>(Ayub 4:7)</strong></a> Par ane: Be nitie ng’at makare mosegatieki? Karang’o ma ne okethie ng’at ma timbene tir?</p><p></p></div></aside>
<aside epub:type="footnote"><div epub:type="footnote" class="extScrpCite" id="citation53"><p class="extScrpCiteTxt"><a href="#citationsource53">^ <strong>(Ayub 32:1-5)</strong></a> Omiyo, ji adekgo noweyo dwoko Ayub nimar ne gineno ni oseng’ado e chunye ni en ng’at makare. <strong><sup>2</sup></strong> Mano nomiyo mirima omako Elihu wuod Barakel Ja-Buz ma ja dhood Ram. Mirima nomake ahinya gi Ayub nikech Ayub ne temo nyiso ni en kare kar nyiso ni Nyasaye e man kare. <strong><sup>3</sup></strong> Iye nowang’ ahinya bende gi osiepe Ayub adekgo nikech ne ok ginyal dwoko Ayub kendo ne giwacho ni Nyasaye en ng’at marach. <strong><sup>4</sup></strong> Nikech ne gidongone, Elihu ne osebedo ka ritogi mondo gitiek dwoko Ayub. <strong><sup>5</sup></strong> To ka ne oneno ni Ayub otamo wang’ ji adekgo, kendo neno ni weche orumonegi, mirimbe nomedore.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation54"><p class="extScrpCiteTxt"><a href="#citationsource54">^ <strong>(Ayub 34:5)</strong></a> Nimar Ayub osewacho ni, ‘An ng’at makare, To Nyasaye otamore ng’adona bura makare.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation55"><p class="extScrpCiteTxt"><a href="#citationsource55">^ <strong>(Ayub 34:21)</strong></a> Nimar wang’ Nyasaye ng’iyo yore mag dhano, Onono wuodhene duto.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation56"><p class="extScrpCiteTxt"><a href="#citationsource56">^ <strong>(Ayub 35:2)</strong></a> “Be in gadier ni in kare wacho ni, ‘An ng’at makare moloyo Nyasaye’?</p><p></p></div></aside>
<aside epub:type="footnote"><div epub:type="footnote" class="extScrpCite" id="citation57"><p class="extScrpCiteTxt"><a href="#citationsource57">^ <strong>(Ayub 36:15)</strong></a> Kata kamano, Nyasaye reso jochan e chandruokgi; Oyawo itgi mondo giwinje sa ma isandogi.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation58"><p class="extScrpCiteTxt"><a href="#citationsource58">^ <strong>(Ayub 36:26)</strong></a> Ee, duong’ mar Nyasaye odhiero dhano ng’eyo; Kendo hike ng’eny ma dhano ok nyal kwano.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation59"><p class="extScrpCiteTxt"><a href="#citationsource59">^ <strong>(Ayub 38:1-7)</strong></a> Jehova nodwoko Ayub gie kalausi kowacho niya:  <strong><sup>2</sup></strong> “Ma to ng’a ma temo rocho puonjna Kuom wuoyo e wi gik mokia?  <strong><sup>3</sup></strong> Ikri maber ka dichwo, Mondo idwok weche ma adwaro penjigi.  <strong><sup>4</sup></strong> Ne in kanye ka ne achueyo piny? Dwoka ane kiparo ni ing’eyo.  <strong><sup>5</sup></strong> En ng’a ma ne opime? Dwoka ka be ing’eyo, Koso en ng’a ma ne oywayo tol kipime?  <strong><sup>6</sup></strong> Sirnine ne ogur e ang’o, Koso en ng’a ma ne oketo kidi mar misene?  <strong><sup>7</sup></strong> Ka ne sulwe mag okinyi wer gi mor, Kendo ka ne yawuot Nyasaye* kok matek gi mor?</p><p></p><p>Yo machielo ma Jo-Hibrania ne luongogo malaike.</p></div></aside>
<aside epub:type="footnote"><div epub:type="footnote" class="extScrpCite" id="citation60"><p class="extScrpCiteTxt"><a href="#citationsource60">^ <strong>(Ayub 40:8)</strong></a> Itemo wacho ni ang’ado bura marach? Koso idwaro wacho ni arach mondo inenri ni in ng’at maber?</p><p></p></div></aside>
<aside epub:type="footnote"><div epub:type="footnote" class="extScrpCite" id="citation61"><p class="extScrpCiteTxt"><a href="#citationsource61">^ <strong>(Ayub 42:1-17)</strong></a> Eka Ayub nodwoko Jehova niya:  <strong><sup>2</sup></strong> “Koro ang’eyo ni onge gima nyalo tami timo Kendo ni gimoro amora midwaro timo, inyalo timo.  <strong><sup>3</sup></strong> Isepenjo ni, ‘Ma to ng’a ma temo rocho puonjna kowuoyo e wi gik mokia?’ Kuom adier, asewuoyo e wi gik ma ok ang’eyo Asewuoyo e wi weche ma korgi tek ahinya kendo ma ok ang’eyo tiendgi.  <strong><sup>4</sup></strong> Ne iwacho ni, ‘Yie ichik iti mondo awuo. Mondo idwok weche ma adwaro penjigi.’  <strong><sup>5</sup></strong> Ita to osewinjo humbi, Kata kamano, sani to koro aneni gi wang’a.  <strong><sup>6</sup></strong> Mano e momiyo amuonyo weche duto ma asewacho, Omiyo, aseyie ni ajaricho, kendo amienora gi lowo kod buru.”  <strong><sup>7</sup></strong> Bang’ ka Jehova ne osewacho ne Ayub wechegi, Jehova ne owacho ne Elifaz Ja-Teman niya: “Akecho kodi kaachiel gi osiepeni ariyo, nikech ne ok uwacho adiera kuoma kaka jatichna Ayub notimo. <strong><sup>8</sup></strong> Omiyo, kaw ruedhi abiriyo gi yimbe abiriyo iter ne jatichna Ayub, mondo utimgo misango miwang’o nikech richo musetimo. Bang’ mano, jatichna Ayub biro lemonu. Mi anawinj kwayone kendo ok abi chulou kaluwore gi fupu, nimar ne ok uwacho adiera kuoma kaka jatichna Ayub notimo.” <strong><sup>9</sup></strong> Kuom mano, Elifaz Ja-Teman gi Bildad Ja-Shua gi Zofar Ja-Naamath ne odhi motimo kaka Jehova nowachonegi, kendo Jehova noyie timo kaka Ayub nokwaye. <strong><sup>10</sup></strong> Bang’ ka ne Ayub oselemo ne osiepene, Jehova notiekone masichene duto moduokone mwandune. Jehova nomiye gik ma ne en-go mokwongo nyadiriyo. <strong><sup>11</sup></strong> Owetene gi nyiminene duto kaachiel gi osiepene machon nobiro e ode mochiemo kaachiel kode. Ne gigoyone mos kendo ne gihoye nikech masiche duto ma Jehova ne oweyo mondo oyude. Moro ka moro kuomgi ne omiye pesa kod tere mar dhahabu. <strong><sup>12</sup></strong> Omiyo, Jehova noguedho higni ma achien mag ngima Ayub moloyo kaka ne oguedhe motelo. Mi Ayub nobedo gi rombe 14,000, gi ngamia 6,000, gi dhok 2,000, kod punde mamon 1,000. <strong><sup>13</sup></strong> Bende, ne ochako onyuolo yawuoyi abiriyo gi nyiri adek. <strong><sup>14</sup></strong> Ne ochako nyare makayo ni Jemima, to mar ariyo ni Kezia, to mar adek nochako ni Keren-hapuk. <strong><sup>15</sup></strong> E pinyno duto, onge nyiri ma ne beyo kaka nyi Ayub, kendo wuon-gi nomiyogi pok kaachiel gi owetegi. <strong><sup>16</sup></strong> Bang’ wechego duto, Ayub nomedo dak kuom higni 140 moneno nyithinde gi nyikwaye nyaka tieng’ mar ang’wen. <strong><sup>17</sup></strong> Gikone, Ayub ne otho ka hike oniang’ maber.</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource13">^ <span id="pcitation13_2"></span><strong>***lfb ite mar 46-ite mar 47 par. 2 Musa Noyiero Tiyo ne Jehova***</strong></a> <a href="#pcitation13">&lt;&lt;</a></p>
<header>
<p class="contextTtl"><strong>SULA MAR 17</strong></p>
<h1><strong>Musa Noyiero Tiyo ne Jehova</strong></h1>
</header>
<div class="bodyTxt">
<p class="p3">E piny Misri, jood Jakobo ne iluongo ni Jo-Israel. Bang’ ka Jakobo gi Josef ne osetho, Farao machielo nochako locho. Ne oluoro Jo-Israel nikech ne gisechako bedo gi huma moloyo Jo-Misri. Mano nomiyo olokogi wasumbni. Ne osandogi kochunogi mondo gilos matafari kendo giti matek e puodho. To kaka Jo-Misri ne medo sando Jo-Israel, e kaka Jo-Israel ne medo bedo mang’eny. Nikech wachno ne ok mor Farao, ne ogolo chik mondo oneg nyithind Jo-Israel duto ma yawuoyi ma e ka ne inyuolo. Nyaka bed ni luoro ne omako Jo-Israel ndi, donge?</p>
<p class="p4">Dhako moro ma Nya-Israel miluongo ni Jokebed ne onyuolo nyathi ma wuoyi ma jaber ahinya. Mondo kik neg nyathino, nokete e okapu kae to opande e togo ma ne ni e dho Aora Nael. Nyamin wuoyino ma ne iluongo ni Miriam ne opondo machiegni gi kanyo mondo ong’i gima ne nyalo timore.</p>
<p class="p5">Ka ne nyar Farao obiro lwokore e aorano, noneno okapuno. Ka ne oele, ne oyudo nyathi matin ka ywak, kendo nyathino ne litne ahinya. Miriam nosudo machiegni mopenje niya: ‘Be inyalo yiena adhi amanyni miyo moro ma nyalo ritoni nyathini maber?’ Ka ne nyar Farao oyiene, Miriam nodhi oomo mana Jokebed min-gi. Nyar Farao nonyiso Jokebed niya: ‘Kaw nyathini iritna, abiro chuliga osara.’</p>
<p class="p6">Ka ne nyathino osedongo, Jokebed ne otere ir nyar Farao, kendo nyar Farao ne ochake ni Musa; norito Musa mana kaka nyathine monyuolo. Musa nopon mana ka wuod ruoth, kendo nonyalo yudo gimoro amora ma nodwaro. Kata kamano, wiye ne ok owil gi Jehova. Nong’eyo ni ne en Ja-Israel, to ok Ja-Misri. Noyiero tiyo ne Jehova.</p>
<p class="p7">Ka Musa ne jahigni 40, ne ong’ado ni ne odwaro konyo ogandane. Ka ne oneno Ja-Misri moro ka goyo Ja-Israel, Musa ne ogoyo Ja-Misrino monege kae to opande e kuoyo. Ka ne Farao ofwenyo gima Musa ne otimono, ne otemo nego Musa. Kata kamano, Musa ne oringo nyaka Midian. Jehova ne odhi nyime rite ka en kuno.</p>
</div>
<div class="blockTxt rule"><p class="p9">“Kuom yie [Musa] . . . ne otamore ni kik luonge ni wuod nyar Farao, koyiero mondo ji otimne marach kanyachiel gi oganda Nyasaye.”​—<span id="citationsource62"></span><a epub:type="noteref" href="#citation62">Jo-Hibrania 11:24, 25</a></p>
</div>
<div class="boxSupplement"><aside><div class="boxContent"><p class="p11"><strong>Penjo:</strong> Jo-Misri ne timoga Jo-Israel nade? Ang’o momiyo Musa ne oringo oa Misri?</p>
<p class="p12"><span id="citationsource63"></span><a epub:type="noteref" href="#citation63"><strong>Chakruok 49:33;</strong></a><span id="citationsource64"></span><a epub:type="noteref" href="#citation64"> <strong>Wuok 1:1-14,</strong></a><span id="citationsource65"></span><a epub:type="noteref" href="#citation65"> <strong>22;</strong></a><span id="citationsource66"></span><a epub:type="noteref" href="#citation66"> <strong>2:1-15;</strong></a><span id="citationsource67"></span><a epub:type="noteref" href="#citation67"> Tich Joote 7:17-29;</a><span id="citationsource68"></span><a epub:type="noteref" href="#citation68"> Jo-Hibrania 11:23-27</a></p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation62"><p class="extScrpCiteTxt"><a href="#citationsource62">^ <strong>(Hib. 11:24, 25)</strong></a> Kuom yie, ka Musa nosebedo ng’at maduong’, ne otamore ni kik luonge ni wuod nyar Farao, <strong><sup>25</sup></strong> koyiero mondo ji otimne marach kanyachiel gi oganda Nyasaye, kar yudo mor mar richo ma rumo bang’ ndalo manok,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation63"><p class="extScrpCiteTxt"><a href="#citationsource63">^ <strong>(Cha. 49:33)</strong></a> Ka ne Jakobo osetieko chiko yawuote kamano, ne oduoko tiende e otanda, mogamo muya mogik kae to otho, kendo noyike gi kwerene.*</p><p></p><p>Kata, “mi ne ochoke ir joge.”</p></div></aside>
<aside epub:type="footnote"><div epub:type="footnote" class="extScrpCite" id="citation64"><p class="extScrpCiteTxt"><a href="#citationsource64">^ <strong>(Wuok 1:1-14)</strong></a> Magi e nyinge yawuot Israel* ma ne odhi kode Misri, moro ka moro gi joode: <strong><sup>2</sup></strong> Reuben, Simeon, Lawi, gi Juda; <strong><sup>3</sup></strong> Isakar, Zebulun, gi Benjamin; <strong><sup>4</sup></strong> Dan gi Naftali; Gad kod Asher. <strong><sup>5</sup></strong> Jood Jakobo duto ne gin ji 70, Josef to ne ni Misri. <strong><sup>6</sup></strong> Bang’e, Josef gi owetene kod tieng’no duto ne otho. <strong><sup>7</sup></strong> To Jo-Israel nonyuolore kendo ne gibedo mang’eny mi gipong’o pinyno. Kwan-gi ne siko medore kendo ne gibedo oganda man gi teko miwuoro. <strong><sup>8</sup></strong> Bang’ kinde, ruoth manyien ma ok nong’eyo Josef nochako locho e piny Misri. <strong><sup>9</sup></strong> Ruodhno nonyiso joge niya: “Uwinjo, Jo-Israel ng’eny kendo gin gi teko moloyowa. <strong><sup>10</sup></strong> Nyaka watang’ kodgi, nono to gibiro medore ameda. To ka lweny owuok, gibiro dok ne wasikwa mi giked kodwa, kae to giringo gia e pinywa.” <strong><sup>11</sup></strong> Omiyo, Jo-Misri noketo jotelo mondo osandgi gi tich matek, kendo ne gigero ne Farao mier mag keno miluongo ni Pithom gi Raamses. <strong><sup>12</sup></strong> To kaka ne gimedo sandogi, e kaka Jo-Israel ne medo pong’o pinyno. Mano nomiyo Jo-Misri ojok kodgi, kendo ne giluorogi ahinya. <strong><sup>13</sup></strong> Kuom mano, Jo-Misri nomedo sando Jo-Israel gi tich mapek ahinya. <strong><sup>14</sup></strong> Ne gimiyo ngimagi obedo malit gi tich matek. Ne ginyono lowo kendo loso matafari kaachiel gi kit tije duto matek mag pur. Ee, ne gisandogi malit ahinya gi kit tije duto matek.</p><p></p><p>Kata, “Jakobo.”</p></div></aside>
<aside epub:type="footnote"><div epub:type="footnote" class="extScrpCite" id="citation65"><p class="extScrpCiteTxt"><a href="#citationsource65">^ <strong>(Wuok 1:22)</strong></a> Gikone, Farao nochiko joge duto niya: “Ka Ja-Hibrania onyuolo nyathi ma wuoyi, wituru nyathino e Aora Nael, to ma nyako kik unegi.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation66"><p class="extScrpCiteTxt"><a href="#citationsource66">^ <strong>(Wuok 2:1-15)</strong></a> Gie kindeno, Ja-Lawi moro nokendo Nya-Lawi. <strong><sup>2</sup></strong> Chiegeno nomako ich monyuolo wuoyi. Ka noneno kaka nyathino jaber, nopande kuom dweche adek. <strong><sup>3</sup></strong> Ka ne ok onyal medo pande, nokawo gimoro ma chalo okapu mochue gi togo momuone gi lam kod odok,* kendo nopielo nyathino e iye moketo okapuno e i togo e bath Aora Nael. <strong><sup>4</sup></strong> To nyamin nyathino nochung’ mabor matin mondo one gima ne dhi timorene. <strong><sup>5</sup></strong> Nyar Farao nobiro lwokore e Aora Nael. Jotichne ma nyiri to ne wuotho e bath aorano. Ka ne nyar Faraono oneno okapu moro e i togo, nooro jatichne moro ma nyako mondo oomnego. <strong><sup>6</sup></strong> Noelo okapuno ma oneno nyathi ma wuoyi ka ywak, kendo nyathino ne litne. Kata kamano, nowacho niya: “Mae en achiel kuom nyithind Jo-Hibrania.” <strong><sup>7</sup></strong> Eka nyamin nyathino nokwayo nyar Farao kama: “Adhi aluongni achiel kuom mond Jo-Hibrania mondo oritni nyathini?” <strong><sup>8</sup></strong> Nyar Farao nodwoke niya: “Tim kamano!” Mi nyakono nowuok piyo modhi oluongo min nyathino. <strong><sup>9</sup></strong> Nyar Farao nowacho ne miyono niya: “Dhi ipidhna nyathini, abiro chuli.” Omiyo, dhakono nokawo nyathino. <strong><sup>10</sup></strong> Ka nyathino nosedongo matin, miyono notere ir nyar Farao modoko wuode. Nyar Farao nochako nyathino ni Musa* nikech nogole e pi. <strong><sup>11</sup></strong> E ndalogo, ka Musa nosebedo maduong’, nodhi ir Jo-Hibrania wetene mondo one kaka ne isandogi gi tich matek. Noneno ka Ja-Misri moro goyo Ja-Hibrania. <strong><sup>12</sup></strong> Nong’iyo koni gi koni, to ka ne ok oneno ng’ato, ne onego Ja-Misrino mi opande e i kuoyo. <strong><sup>13</sup></strong> Ka kinyne nowuok kendo, noyudo ka Jo-Hibrania ariyo gore. Nopenjo jal ma nokwinyo wadgi niya: “Igoyo nyawadu nang’o?” <strong><sup>14</sup></strong> Jalo nodwoke kama: “En ng’a moketi jatendwa kendo jang’adnwa bura? Koso idwaro nega mana kaka nyoro inego Ja-Misricha?” Mano nomiyo Musa obedo maluor ma ochako parore ni, “Kare wachni oseng’ere!” <strong><sup>15</sup></strong> Ka Farao nowinjo wachno, notemo nego Musa. Kata kamano, Musa noringo ma odhi dak e piny Midian. Ka nochopo kuno, nobet but soko moro.</p><p></p><p>Kata, “dwogo.”</p><p>Tiende ni, “Golo,” ma nyiso ni norese e pi.</p></div></aside>
<aside epub:type="footnote"><div epub:type="footnote" class="extScrpCite" id="citation67"><p class="extScrpCiteTxt"><a href="#citationsource67">^ <strong>(Tich 7:17-29)</strong></a> “Ka kinde nokayo mondo singruok ma Nyasaye nowacho ne Ibrahim ochop, ji nosemedore mi gibedo mang’eny Misri, <strong><sup>18</sup></strong> nyaka nochopo kinde ma ruoth mopogore nochako locho e piny Misri, ruoth ma ok nong’eyo Josef. <strong><sup>19</sup></strong> Ruodhno nowuondo ogandawa kendo nochuno wuone mondo ojwang’ nyithindgi mayom mondo oneggi. <strong><sup>20</sup></strong> Mano e kinde ma ne onyuolie Musa, kendo ne ojaber ahinya kata mana e wang’ Nyasaye. Ne opidhe kuom dweche adek e od wuon mare. <strong><sup>21</sup></strong> To ka nojwang’e, nyar Farao nokawe mopidhe kaka wuode owuon. <strong><sup>22</sup></strong> Omiyo, Musa noyudo tiegruok e rieko duto mag Jo-Misri. To adier, wechene kod gik ma notimo ne nigi teko ahinya. <strong><sup>23</sup></strong> “Koro, ka nobedo jahigni 40, noparo mondo odhi olim owetene ma ne gin nyithind Israel. <strong><sup>24</sup></strong> Ka noneno ka itimo marach ne Ja-Israel moro, ne okonye monego Ja-Misri. Nochulo kuor e lo nyawadgi ma ne itimone marachno. <strong><sup>25</sup></strong> Noparo ni owetene ne dhi fwenyo ni Nyasaye ne tiyo kode e kelonegi warruok, to ne ok gifwenyo mano. <strong><sup>26</sup></strong> Kinyne ka noyudogi ka gidhawo, notemo thegogi mondo gibed gi kuwe, kowacho niya: ‘Un mana owete. Ang’o momiyo udhawo uwegi?’ <strong><sup>27</sup></strong> To ng’at ma ne timo marach ne nyawadgino nodhiro Musa mopenje kama: ‘En ng’a moketi jatendwa kendo jang’adnwa bura? <strong><sup>28</sup></strong> An bende idwaro nega kaka nyoro inego Ja-Misricha, koso?’ <strong><sup>29</sup></strong> Ka Musa nowinjo mano, noringo mi nobedo jadak e piny Midian, kama ne onyuoloe yawuoyi ariyo.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation68"><p class="extScrpCiteTxt"><a href="#citationsource68">^ <strong>(Hib. 11:23-27)</strong></a> Kuom yie, jonyuol Musa ne opande kuom dweche adek ka ne osenyuole, nikech ne gineno kaka nyathino ne jaber, kendo ne ok giluoro chik ruoth. <strong><sup>24</sup></strong> Kuom yie, ka Musa nosebedo ng’at maduong’, ne otamore ni kik luonge ni wuod nyar Farao, <strong><sup>25</sup></strong> koyiero mondo ji otimne marach kanyachiel gi oganda Nyasaye, kar yudo mor mar richo ma rumo bang’ ndalo manok, <strong><sup>26</sup></strong> nimar nokwano achaya mar Kristo kaka mewo ma nigi duong’ moloyo mwandu mag Misri, nikech nochomo wang’e tir kuom mich ma ne idhi miye. <strong><sup>27</sup></strong> Kuom yie, nowuok Misri, to ne ok oluoro mirimb ruoth, nimar nomedo dhi nyime chung’ motegno kaka jalno ma neno Ng’atno ma ok ne gi wang’.</p><p></p></div></aside>
</div>
</div>
</div>
<div class="extPubRef"><p><a href="202025322.xhtml#pcitationsource14">^ <span id="pcitation14"></span><strong>***sjj wer 128 Nano Nyaka Giko***</strong></a></p>
<header>
<p class="contextTtl"><strong>WER 128</strong></p>
<h1><strong>Nano Nyaka Giko</strong></h1>
</header>
<p class="themeScrp">(<span id="citationsource69"></span><a epub:type="noteref" href="#citation69">Mathayo 24:13</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Singruoge mag Wach Nyasaye</p>
<p class="p5 sz">Gikonyowa nano.</p>
<p class="p6 sp">Gigo mipuonjri, mihero</p>
<p class="p7 sz">Gin gik migeno gadier.</p>
<p class="p8 sp">Ket pachi te kuom chieng’ Ruodhwa,</p>
<p class="p9 sz">Kitegno e yie madier.</p>
<p class="p10 sp">Chung’ motegno ndalo duto;</p>
<p class="p11 sz">Tembe miyudo tegi.</p>
</li>
<li><p class="p12 sl"><span class="txtSrcBullet">2. </span>Sik e hera ma chakre chon,</p>
<p class="p13 sz">Herano kik olal.</p>
<p class="p14 sp">Kata kikalo e tembe,</p>
<p class="p15 sz">Nan kata tek manade.</p>
<p class="p16 sp">Kata ka tem lich manade,</p>
<p class="p17 sz">Kik iwe luoro loyi.</p>
<p class="p18 sp">Jehova biro ritowa,</p>
<p class="p19 sz">Nobed machiegni kodwa.</p>
</li>
<li><p class="p20 sl"><span class="txtSrcBullet">3. </span>Joma nano nyaka giko</p>
<p class="p21 sz">E ma Ruoth noresi.</p>
<p class="p22 sp">Nondikgi e buk mar ngima,</p>
<p class="p23 sz">Onge ng’ama diruchi.</p>
<p class="p24 sp">We kido mar nano tegi;</p>
<p class="p25 sz">Mondo ichop tiji chuth.</p>
<p class="p26 sp">Nine ng’wono mar Jehova;</p>
<p class="p27 sz">Nimor ka itiyone.</p>
</li>
</ol>
</div>
<div class="closingContent"><p class="p28 se">(Ne bende <span id="citationsource70"></span><a epub:type="noteref" href="#citation70">Hib. 6:19;</a><span id="citationsource71"></span><a epub:type="noteref" href="#citation71"> Jak. 1:4;</a><span id="citationsource72"></span><a epub:type="noteref" href="#citation72"> 2 Pet. 3:12;</a><span id="citationsource73"></span><a epub:type="noteref" href="#citation73"> Fwe. 2:4</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation69"><p class="extScrpCiteTxt"><a href="#citationsource69">^ <strong>(Mat. 24:13)</strong></a> To ng’at motimo kinda* nyaka giko ibiro resi.</p><p></p><p>Kata, “monano.”</p></div></aside>
<aside epub:type="footnote"><div epub:type="footnote" class="extScrpCite" id="citation70"><p class="extScrpCiteTxt"><a href="#citationsource70">^ <strong>(Hib. 6:19)</strong></a> Wan gi genoni ma chalnwa kaka nanga mar meli mosiro ngimawa; en geno madier, kendo motegno, kendo okalo pasia ka odonjo iye</p><p></p></div></aside>
<aside epub:type="footnote"><div epub:type="footnote" class="extScrpCite" id="citation71"><p class="extScrpCiteTxt"><a href="#citationsource71">^ <strong>(Jak. 1:4)</strong></a> To weuru mondo kido mar sinani ochop tichne chuth, eka ubed moromo chutho kendo malong’o e weche duto, ma ok urem e yo moro amora.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation72"><p class="extScrpCiteTxt"><a href="#citationsource72">^ <strong>(2 Pet. 3:12)</strong></a> ka urito kendo uketo pachu kuom kinde ma biro yudo ka koro odiechieng Jehova* nitie, ma en chieng’ ma ibiro kethie polo gi mach, kendo gik manie polo gi piny biro leny nono nikech liet mager!</p><p></p><p>Som Apendiks A5.</p></div></aside>
<aside epub:type="footnote"><div epub:type="footnote" class="extScrpCite" id="citation73"><p class="extScrpCiteTxt"><a href="#citationsource73">^ <strong>(Fwe. 2:4)</strong></a> Kata kamano, an gi wachni kodi, iseweyo hera ma ne in-go kar chakruok.</p><p></p></div></aside>
</div>
</div>
</div>
</div>
<div class="groupExtPubRef">
<div class="extPubRef"><p><a href="202025322.xhtml#rcitationsource1">^ <span id="rcitation1"></span><strong>***w88 5/15 kur. 3-4 Mwogope Yehova Nawe Utakuwa Mwenye Furaha***</strong></a></p>
<p class="p1"><strong>Je! Mimi Napaswa Kubadili Dini Yangu?</strong></p>
<p class="p2">RUBANI wa ndege alikuwa tu ameruka kutoka Uwanja wa Ndege wa Okinawa Naha akiwa na abiria 101. Kwa ghafula akaona ndege tatu zenye kuchunguza hali ya anga zikielekea upande wake zikiwa katika mwendo wa kugongana. Akitenda kwa haraka sana, rubani huyo aligeuka upesi upande wa kushoto, hivyo akaepuka mgongano wa angani, akaokoa uhai wake mwenyewe na uhai wa abiria wake. Simulizi hilo la kupona chupuchupu, kama lilivyoripotiwa katika karatasi-habari ya kaskazini mwa Japani, linatoa kielezi kizuri kinachoonyesha kwamba badiliko kubwa sana katika mwendo linahitajiwa kabisa nyakati nyingine.</p>
<p class="p3">Hata hivyo, watu wengi wanahisi kwamba kubadili dini ya mtu ni jambo tofauti. Woga mkubwa unatokea. Kuna woga wa kushika kijia kisichozoelewa. Bi. Tachi, aliyekuwa akijifunza Biblia pamoja na Mashahidi wa Yehova, alijieleza mwenyewe hivi: “Watu wengi ninaowafahamu wana mashaka mengi juu ya dini na inavyokazia pesa. Lakini mambo ambayo tumejua na yale ambayo tumeona tangu utoto na kuendelea ni sherehe na desturi za kidini. Hatufikirii sana kuhusu maana ya kiroho ya <em>hoji</em> [ile ibada ya ukumbusho ya Kibuddha inayofanywa kwa vipindi vyake kwa ajili ya mfu]. Tunafikiria <em>hoji</em> kuwa wakati wa furaha zaidi kuwa pamoja na watu wa ukoo na majirani. Lile wazo la kuacha yote hayo, au jambo baya zaidi kufukuzwa na jamaa liliniogopesha mimi.” Pengine watu wa eneo lako wanahisi vivyo hivyo kuhusu dini.</p>
<p class="p4">Kuna woga mwingine pia. Katika sehemu nyingi, watu wanaogopa aina fulani ya kisasi cha kimungu ikiwa wanabadili dini yao. Mwanamke mmoja aliyeanza kujifunza Biblia katika Japani aliambiwa na watu wa ukoo wake kwamba yeye alikuwa akipatwa na matatizo ya afya na ya jamaa kwa sababu alikuwa “amewadharau mababu wake waliokufa” naye akajiletea mwenyewe hasira-jeuri yao kwa kujifunza “dini ya kigeni.”</p>
<p class="p5">Woga mwingine unaowazuia watu wasibadili dini yao ni woga wa kutompendeza mwenzi au wazazi. Katika nchi nyingi za Mashariki, ambako ushikamanifu kwa wazazi na jamaa kunaonwa kuwa jambo la muhimu sana, kwa kawaida mke mpya anatazamiwa kuunga mkono oni la kidini la jamaa ambamo ameolewa. Hata ikiwa watu waliooana si watu wenye kupenda dini sana, kudumisha uhusiano mzuri pamoja na jamaa na kushika hali hiyo hiyo ya kidini yanaonwa kuwa mambo ya muhimu sana. Watu wawili vijana waliooana waliacha funzo lao la Biblia baada ya kuwekwa chini ya mkazo sana katika “kongamano la kijamaa.” “Kwa msingi, sisi tulikuwa na woga wa mwanadamu,” akaeleza mume, ambaye baadaye alianza kujifunza tena. “Sisi tulihisi kwamba tunapaswa kutii matakwa ya wazazi wetu, na hatukutaka kuwatia uchungu kwa kubadili dini yetu.”</p>
<p class="p6">Jambo hili linatukumbusha sababu nyingine inayowafanya wengi waogope kubadili dini yao: ile chuki ya watu wote ya kuonwa kuwa tofauti. Katika jamaa inayotajwa juu, mojapo ya sababu zilizotolewa na wazazi wa wale watu wawili vijana walioona kuacha funzo lao la Biblia ilikuwa kwamba wazazi hawakutaka watoto wao waonwe kuwa watu wa ajabu-ajabu au waondolewe katika utendaji wa jamii ya kimtaa.</p>
<p class="p7">Kwa hiyo, woga mkubwa sana unahusika katika swali, Je! mimi napaswa kubadili dini yangu? Kama tokeo, wengi wanakuwa na maoni matulivu: ‘Haidhuru mmoja ni wa dini gani, sivyo?’ ‘Je! dini zote si ni vijia tofauti-tofauti vyenye kuongoza kwenye kilele cha mlima ule ule?’ Kwa habari ya dini, wao wanakuwa kama wale nyani watatu wa kimithali, hawaona ubaya wo wote, hawasikii ubaya wo wote, hawaneni ubaya wo wote.</p>
<p class="p8">Lakini watu fulani <em>wame</em>badili dini yao. Kwa nini? Kwa hesabu fulani kati yao lilikuwa tu jambo la kujiunga na dini nyingine ambayo iliahidi afya ya mara moja au manufaa ya kifedha, huku wakidumisha maoni na mazoea ya dini yao ya kimapokeo. Lakini kwa wengine, kumekuwa na badiliko halisi lililo kamili. Ingawaje, huenda wewe ukawa unashangaa, ‘Je! kweli kuna sababu za kunitosha mimi ili nibadili dini <em>yangu?</em> Kwa sababu gani watu fulani wamekuwa na nia ya kubadili? Je! badiliko linaweza kuwa na tokeo halisi katika maisha yangu?’ Tunakualika uchunguze makala inayofuata ili upate majibu.</p>
<p class="p9"><strong>[Picha katika ukurasa wa 3]</strong></p>
<p class="p10">Ni kitu gani kinachowachochea watu washikilie desturi za dini yao ya kimapokeo?</p>
<div class="groupExt">
</div>
</div>
</div>
</div>
</body>
</html>
