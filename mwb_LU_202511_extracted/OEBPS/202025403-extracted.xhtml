<?xml version="1.0" encoding="utf-8" ?>
<html dir="ltr" class="dir-ltr ml-LU ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="lg">
<head>
<meta charset="utf-8" />
<title>Extracted Text: 11/25 Noovemba 17-23</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="lg" class="jwac dir-ltr ml-LU ms-ROMAN"><div class="groupExt">
<div class="groupExtPubRef">
<div class="extPubRef"><p><a href="202025403.xhtml#pcitationsource1">^ <span id="pcitation1"></span><strong>***sjj oluyimba 34 Okutambulira mu Bugolokofu***</strong></a></p>
<header>
<p class="contextTtl"><strong>OLUYIMBA 34</strong></p>
<h1><strong>Okutambulira mu Bugolokofu</strong></h1>
</header>
<p class="themeScrp">(<span id="citationsource10"></span><a epub:type="noteref" href="#citation10">Zabbuli 26</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Onnamule, Yakuwa Katonda;</p>
<p class="p5 sz">Obwesigwa bwange obwekenneenyenga.</p>
<p class="p6 sp">Onkebere era ongezese,</p>
<p class="p7 sz">Era olongoose omutima gwange.</p>
<div class="chorus"><p class="p8 se">(CHORUS)</p>
<p class="p9 sp">Mmaliridde Okutambulira</p>
<p class="p10 sz">emirembe gyonna Mu bugolokofu.</p>
</div>
</li>
<li><p class="p11 sl"><span class="txtSrcBullet">2. </span>Situula na bantu abalimba.</p>
<p class="p12 sz">Sikolagana na banyooma ’mazima.</p>
<p class="p13 sp">Tonsaanyaawo wamu n’aboonoonyi,</p>
<p class="p14 sz">Abo abaagala okulya enguzi.</p>
<div class="chorus"><p class="p15 se">(CHORUS)</p>
<p class="p16 sp">Mmaliridde Okutambulira</p>
<p class="p17 sz">emirembe gyonna Mu bugolokofu.</p>
</div>
</li>
<li><p class="p18 sl"><span class="txtSrcBullet">3. </span>Njagala nnyo ’kuba mu nnyumba yo.</p>
<p class="p19 sz">Nja kuwagiranga, nze okusinza kwo.</p>
<p class="p20 sp">Ekyoto kyo nja kukyetooloola,</p>
<p class="p21 sz">Okwebaza kwange kuwulirwe wonna.</p>
<div class="chorus"><p class="p22 se">(CHORUS)</p>
<p class="p23 sp">Mmaliridde Okutambulira</p>
<p class="p24 sz">emirembe gyonna Mu bugolokofu.</p>
</div>
</li>
</ol>
</div>
<div class="closingContent"><p class="p25 se">(Laba ne <span id="citationsource11"></span><a epub:type="noteref" href="#citation11">Zab. 25:2</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation10"><p class="extScrpCiteTxt"><a href="#citationsource10">^ <strong>(Zab. 26:0-12)</strong></a> Zabbuli ya Dawudi. <strong>26</strong> Nnamula Ai Yakuwa, kubanga ntambulidde mu bugolokofu bwange; Nneesize Yakuwa awatali kuddirira.  <strong><sup>2</sup></strong> Nkebera Ai Yakuwa, era ngezesa; Longoosa ebirowoozo byange* n’omutima gwange.  <strong><sup>3</sup></strong> Kubanga okwagala kwo okutajjulukuka kubeera mu maaso gange bulijjo, Era ntambulira mu mazima go.  <strong><sup>4</sup></strong> Sibeera* na bantu balimba, Era nneewala abo abakweka kye bali.*  <strong><sup>5</sup></strong> Nkyawa ekibiina ky’abantu ababi, Era sikkiriza kubeera* n’abo abakola ebibi.  <strong><sup>6</sup></strong> Nja kunaaba mu ngalo okulaga nti siriiko musango, Era nja kwetooloola ekyoto kyo, Ai Yakuwa,  <strong><sup>7</sup></strong> Eddoboozi lyange ery’okwebaza liwulirwe, Era nnangirire ebikolwa byo byonna eby’ekitalo.  <strong><sup>8</sup></strong> Yakuwa, njagala nnyo ennyumba mw’obeera, Ekifo ekitiibwa kyo mwe kibeera.  <strong><sup>9</sup></strong> Tonsaanyaawo wamu n’aboonoonyi, Era obulamu bwange tobuzikiririza wamu n’abo abakola ebikolwa eby’obukambwe,* <strong><sup>10</sup></strong> Abo abalina emikono egikola ebintu ebiswaza, Era abalina omukono ogwa ddyo ogujjudde enguzi. <strong><sup>11</sup></strong> Naye nze nja kutambulira mu bugolokofu bwange. Nnunula era ndaga ekisa. <strong><sup>12</sup></strong> Ekigere kyange kiyimiridde awatereevu, Nja kutendereza Yakuwa mu kibiina ekinene.*</p><p></p><p>Oba, “enneewulira yange ey’omunda ennyo.” Obut., “ensigo zange.”</p><p>Obut., “Situula.”</p><p>Oba, “seegatta wamu n’abakuusa.”</p><p>Obut., “kutuula.”</p><p>Oba, “abayiwa omusaayi.”</p><p>Obut., “mu nkuŋŋaana ennene.”</p></div></aside>
<aside epub:type="footnote"><div epub:type="footnote" class="extScrpCite" id="citation11"><p class="extScrpCiteTxt"><a href="#citationsource11">^ <strong>(Zab. 25:2)</strong></a> Katonda wange, nneesiga ggwe; Tondeka kuswala. Toleka balabe bange kusanyukira nnaku yange.</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource2">^ <span id="pcitation2"></span><strong>***mwbr25 Noovemba lup. 4 Eby’Okunoonyereza Ebiri mu Katabo k’Obulamu bw’Ekikristaayo n’Obuweereza Bwaffe***</strong></a></p>
<p class="p44 sn"><strong><em>it</em>-E “Oluyimba Lwa Sulemaani” ¶11</strong></p>
<p class="p45 sn"><strong>Oluyimba Lwa Sulemaani</strong></p>
<p class="p46 sb">Oluvannyuma, Sulemaani yakkiriza omuwala Omusulamu okuddayo ewaabwe. Bannyina bwe baamulengera beebuuza nti: “Ani oyo ava mu ddungu, nga yeesigamye ku mwagalwa we?” (<span id="citationsource12"></span><a epub:type="noteref" href="#citation12">Luy 8:5a</a>) Bannyina baali tebasuubira nti mwannyinabwe yandinyweredde ku mwagalwa we. Emyaka egy’emabega omu ku bannyina yamwogerako ng’agamba nti: “Tulina mwannyinaffe omuto, atannasuna mabeere. Tulimukolera ki ku lunaku lwe balimwogereza?” (8:8) Omulala yamuddamu nti: “Bw’aba bbugwe, tujja kumuzimbako omuziziko ogwa ffeeza, naye bw’aba luggi, tulimukubako olubaawo olw’entolokyo.” (8:9) Naye okuva bwe kiri nti omuwala oyo yeewala okutwalirizibwa n’anywerera ku mwagalwa we (8:6, 7, 11, 12), yali asobola okweyogerako nti: “Ndi bbugwe, n’amabeere gange galinga eminaala. N’olwekyo mu maaso ge nninga Omuntu afunye emirembe.”—8:10.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation12"><p class="extScrpCiteTxt"><a href="#citationsource12">^ <strong>(Lu. 8:5)</strong></a> “Ani oyo ava mu ddungu, Nga yeesigamye ku mwagalwa we?” “Nnakuzuukusa ng’oli wansi w’omuti gwa apo. Awo nnyoko we yalumirwa ng’akuzaala. Awo ebisa we byalumira eyakuzaala.</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource3">^ <span id="pcitation3"></span><strong>***mwbr25 Noovemba lup. 4 Eby’Okunoonyereza Ebiri mu Katabo k’Obulamu bw’Ekikristaayo n’Obuweereza Bwaffe***</strong></a></p>
<p class="p47 sn"><strong><em>yp</em>-E lup. 188 ¶2</strong></p>
<p class="p48 sn"><strong>Kituufu Okwegatta nga Tonnayingira Bufumbo?</strong></p>
<p class="p49 sb">Ng’oggyeeko ebizibu ebiva mu bikolwa eby’obugwenyufu, okwewala okwenyigira mu bikolwa ebyo kirimu emiganyulo emirala. Bayibuli eyogera ku muwala eyeewala okwenyigira mu bikolwa eby’obugwenyufu wadde nga ye n’omwagalwa we baali baagalana nnyo. Bwekityo yali asobola okugamba nti: “Ndi bbugwe, n’amabeere gange galinga eminaala.” Teyali ‘ng‘oluggi olweggula’ amangu ng’apikiriziddwa okwenyigira mu bikolwa eby’obugwenyufu. Yali anywerera ku mitindo gy’empisa ng’alinga bbugwe atasobola kulinnyibwa, omuli ebizimbe ebirina enziggi ezitasobola kuggulwa! Omuwala oyo yali agwaana okuyitibwa ‘omulongoofu’ era yali asobola okugamba omusajja eyandimuwasizza, nti: “Mu maaso ge nninga omuntu afunye emirembe.” Emirembe gye yalina gyaleetawo obumativu wakati waabwe.—<span id="citationsource13"></span><a epub:type="noteref" href="#citation13">Oluyimba 6:9, 10;</a><span id="citationsource14"></span><a epub:type="noteref" href="#citation14"> 8:9, 10</a>.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation13"><p class="extScrpCiteTxt"><a href="#citationsource13">^ <strong>(Lu. 6:9, 10)</strong></a> Ejjiba lyange, ataliiko kamogo, ali omu yekka. Y’omu yekka owa nnyina. Y’asinga okuba omuganzi* eri oyo eyamuzaala. Abawala bamulaba ne bamwogerako ebirungi; Bannaabakyala n’abazaana bamulaba ne bamutendereza. <strong><sup>10</sup></strong> ‘Ani oyo ayakaayakana* ng’emmambya esala, Alabika obulungi ng’omwezi ogw’eggabogabo, Omulongoofu ng’omusana, Awuniikiriza ng’amagye ageetoolodde bbendera zaago?’”</p><p></p><p>Obut., “Ye mulongoofu.”</p><p>Obut., “ayima waggulu n’atunula wansi.”</p></div></aside>
<aside epub:type="footnote"><div epub:type="footnote" class="extScrpCite" id="citation14"><p class="extScrpCiteTxt"><a href="#citationsource14">^ <strong>(Lu. 8:9, 10)</strong></a> “Bw’aba bbugwe, Tujja kumuzimbako omuziziko ogwa ffeeza, Naye bw’aba luggi, Tulimukubako olubaawo olw’entolokyo.” <strong><sup>10</sup></strong> “Ndi bbugwe, N’amabeere gange galinga eminaala. N’olwekyo mu maaso ge nninga Omuntu afunye emirembe.</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource4">^ <span id="pcitation4"></span><strong>***mwbr25 Noovemba lup. 4-5 Eby’Okunoonyereza Ebiri mu Katabo k’Obulamu bw’Ekikristaayo n’Obuweereza Bwaffe***</strong></a></p>
<p class="p50 sn"><strong><em>yp2</em>-E lup. 33</strong></p>
<p class="p51 sn"><strong>Omuwala Omusulamu Yassaawo Ekyokulabirako Ekirungi</strong></p>
<p class="p52 sb">Omuwala <strong>Omusulamu</strong> akimanyi nti alina <strong>okwefuga</strong> bwe kituuka ku nsonga z’omukwano. Agamba mikwano gye nti: “Mbalayiza, temugolokosanga kwagala kwange newakubadde okukuzuukusa okutuusa we kulyagalira.” Omuwala Omusulamu akimanyi nti <strong>enneewulira</strong> omuntu gy’aba alina eri omulala esobola okumulemesa okulowooza obulungi. Era akiraba nti abalala basobola okumupikiriza okwagala omuntu gw’ateesimidde. Era nti n’enneewulira gy’aba alina eri omuntu esobola okumulemesa <strong>okusalawo obulungi.</strong> N’olwekyo omuwala Omusulamu asigala ‘<strong>ng</strong>’<strong>ekisenge’</strong> —<span id="citationsource15"></span><a epub:type="noteref" href="#citation15">Oluyimba 8:4,</a><span id="citationsource16"></span><a epub:type="noteref" href="#citation16"> 10</a>.</p>
<p class="p53 sb">Engeri gy’otwalamu ensonga z’omukwano efaananako n’ey’omuwala Omusulamu? Osobola okukozesa <strong>obusobozi bwo obw’okulowooza</strong> mu kifo ky’okutwalirizibwa omutima gwo kye gwagala? (<span id="citationsource17"></span><a epub:type="noteref" href="#citation17">Engero 2:10, 11</a>) Abalala basobola <strong>okukupikiriza</strong> okwagalana n’omuntu nga tonneeteekateeka. Ate era naawe osobola okuwulira ng’osendebwasendebwa okuba n’omwagalwa. Ng’ekyokulabirako, bw’olaba omulenzi n’omuwala nga batambula beekutte ku mikono, owulira <strong>ng’obeegomba</strong>? Wandisazeewo <strong>okwagalana</strong> n’omuntu atali Mukristaayo? Omuwala Omusulamu yateekawo <strong>ekyokulabirako ekirungi</strong> bwe kituuka ku nsonga z’omukwano. Naawe osobola okuba nga ye!</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation15"><p class="extScrpCiteTxt"><a href="#citationsource15">^ <strong>(Lu. 8:4)</strong></a> Mmwe abawala ba Yerusaalemi mbalayiza: Temugolokosanga kwagala kwange newakubadde okukuzuukusa okutuusa we kulyagalira.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation16"><p class="extScrpCiteTxt"><a href="#citationsource16">^ <strong>(Lu. 8:10)</strong></a> “Ndi bbugwe, N’amabeere gange galinga eminaala. N’olwekyo mu maaso ge nninga Omuntu afunye emirembe.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation17"><p class="extScrpCiteTxt"><a href="#citationsource17">^ <strong>(Nge. 2:10, 11)</strong></a> Amagezi bwe gayingira mu mutima gwo N’oyagala ennyo okumanya, <strong><sup>11</sup></strong> Obusobozi bw’okulowooza obulungi bunaakukuumanga N’okutegeera kunaakukuumanga,</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource5">^ <span id="pcitation5"></span><strong>***mwbr25 Noovemba lup. 5 Eby’Okunoonyereza Ebiri mu Katabo k’Obulamu bw’Ekikristaayo n’Obuweereza Bwaffe***</strong></a></p>
<p class="p55 sn"><strong><em>w15</em> 1/15 lup. 29 ¶3</strong></p>
<p class="p56 sn"><strong>Kisoboka Okuba n’Okwagala Okwa Nnamaddala?</strong></p>
<p class="p57 sb"><span class="parNum" data-pnum="3"><strong><sup>3</sup></strong></span> <strong>Soma</strong> <span id="citationsource18"></span><a epub:type="noteref" href="#citation18"><strong>Oluyimba 8:6</strong></a><strong>.</strong> Okwagala okwa nnamaddala kuyitibwa ‘ennimi z’omuliro gwa Ya.’ Lwaki? Kubanga Yakuwa ye nsibuko y’okwagala okwo. Yakuwa yatonda abantu mu kifaananyi kye nga balina obusobozi obw’okwoleka okwagala. (<span id="citationsource19"></span><a epub:type="noteref" href="#citation19">Lub. 1:26, 27</a>) Oluvannyuma lwa Katonda okutondera Adamu omukazi, Adamu yasanyuka nnyo era n’akiraga nti yali ayagala nnyo Kaawa. Kya lwatu nti ne Kaawa yali ayagala nnyo Adamu. Ekyo tekyewuunyisa kubanga Yakuwa yatonda Kaawa ng’amuggya mu Adamu. (<span id="citationsource20"></span><a epub:type="noteref" href="#citation20">Lub. 2:21-23</a>) Okuva bwe kiri nti Yakuwa yatonda abantu nga balina obusobozi obw’okwoleka okwagala, kisoboka bulungi omusajja n’omukazi buli omu okuba n’okwagala okwa nnamaddala eri munne.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation18"><p class="extScrpCiteTxt"><a href="#citationsource18">^ </a> <strong>(Lu. 8:6)</strong> Nteeka ku mutima gwo ng’akabonero, Nteeka ku mukono gwo ng’akabonero, Kubanga okwagala kwa maanyi ng’okufa, Era obwesigwa bunywereza ddala ng’amagombe.* Okwagala kulinga ennimi z’omuliro ogubumbujja, ennimi z’omuliro gwa Ya.*</p><p></p><p>Laba Awanny.</p><p>“Ya” lye linnya Yakuwa nga lisaliddwako.</p></div></aside>
<aside epub:type="footnote"><div epub:type="footnote" class="extScrpCite" id="citation19"><p class="extScrpCiteTxt"><a href="#citationsource19">^ </a> <strong>(Lub. 1:26, 27)</strong> Katonda n’agamba nti: “Tukole omuntu mu kifaananyi kyaffe, ng’alinga ffe, bafugenga ebyennyanja eby’omu nnyanja, n’ebiramu ebibuuka mu bbanga, n’ensolo ez’awaka, n’ensi yonna, n’ensolo zonna ezeewalula ku nsi.” <strong><sup>27</sup></strong> Katonda n’atonda omuntu mu kifaananyi kye; yamutonda mu kifaananyi kya Katonda; yabatonda omusajja n’omukazi.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation20"><p class="extScrpCiteTxt"><a href="#citationsource20">^ </a> <strong>(Lub. 2:21-23)</strong> Awo Yakuwa Katonda ne yeebasa omusajja otulo tungi; bwe yali yeebase n’amuggyamu olumu ku mbiriizi ze, we lwava n’azzaawo ennyama. <strong><sup>22</sup></strong> Yakuwa Katonda olubiriizi lwe yaggya mu musajja n’alukolamu omukazi, n’amuleeta eri omusajja. <strong><sup>23</sup></strong> Omusajja n’agamba nti: “Ono nno lye ggumba erivudde mu magumba gange Era omubiri oguvudde mu mubiri gwange. Ono anaayitibwanga Mukazi, Kubanga aggiddwa mu musajja.”</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource6">^ <span id="pcitation6"></span><strong>***th lup. 15 Okwoleka Omukwano n’Ekisa***</strong></a></p>
<header>
<p class="contextTtl"><strong>ESSOMO 12</strong></p>
<h1><strong>Okwoleka Omukwano n’Ekisa</strong></h1>
</header>
<div class="bodyTxt">
<div class="grpItems imgWestEighth"><h2><span id="citationsource21"></span><a epub:type="noteref" href="#citation21"><strong>1 Abassessalonika 2:7, 8</strong></a></h2>
<p class="p4"><strong>MU BUFUNZE:</strong> Yoleka enneewulira etuukirawo, era laga abakuwuliriza nti obafaako.</p>
<h2><strong>ENGERI Y’OKUKIKOLAMU:</strong></h2>
<ul><li><p class="p6">  <strong>Lowooza ku banaakuwuliriza.</strong> Lowooza ku bizibu bye boolekagana nabyo. Gezaako okwessa mu bigere byabwe.</p>
</li>
<li><p class="p7">  <strong>Londa ebigambo byo n’obwegendereza.</strong> Beera n’ekiruubirirwa eky’okuzzaamu abakuwuliriza amaanyi. Weewale okwogera ebiyinza okubayisa obubi, era toyogera bubi ku bantu ab’amadiini amalala oba ku ebyo bye bakkiririzaamu.</p>
</li>
<li><p class="p8">  <strong>Laga nti obafaako.</strong> Yogera mu ddoboozi ery’ekisa olage abakuwuliriza nti obafaako. Teekako akamwenyumwenyu.</p>
<div class="boxSupplement rule"><aside><div class="boxContent"><div class="grpItems imgWestEighth"><p class="p9">Ng’oyoleka enneewulira, toyitiriza nnyo n’oba ng’akola katemba. Bw’oba osoma, yoleka enneewulira etuukana n’ekyo ky’osoma, naye tokikola mu ngeri eneereetera abakuwuliriza okuggya ebirowoozo ku by’osoma ne babissa ku ggwe. Yogera mu ngeri ey’ekisa era eraga nti ofaayo ku bakuwuliriza.</p>
</div></div>
</aside></div>
</li>
</ul>
</div></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation21"><p class="extScrpCiteTxt"><a href="#citationsource21">^ <strong>(1 Bas. 2:7, 8)</strong></a> Okwawukana ku ekyo, bwe twali mu mmwe twabakwata n’obwegendereza nga maama ayonsa bw’alabirira abaana be.* <strong><sup>8</sup></strong> N’olwekyo, olw’okuba twali tubaagala nnyo, twali bamalirivu* okubabuulira amawulire amalungi aga Katonda n’okuwaayo obulamu bwaffe okusobola okubayamba.</p><p></p><p>Oba, “bw’afaayo ennyo ku baana be.”</p><p>Obut., “twasanyuka nnyo.”</p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource7">^ <span id="pcitation7"></span><strong>***lmd essomo 4 akatundu 4***</strong></a></p>
<div class="bodyTxt">
<p class="p14">4. <strong>Kyoleke bulungi nti ebyo by’obabuulira biva mu Bayibuli.</strong> Ekigambo kya Katonda kirimu obubaka obukwata ku mitima gy’abantu. Bwe tukikozesa, tuba tubayamba okuzimba okukkiriza kwabwe ku musingi omulungi.</p>
</div>
<div class="groupExt">
</div>
</div>
<div class="extPubRef"><p><a href="202025403.xhtml#pcitationsource8">^ <span id="pcitation8"></span><strong>***lmd essomo 1 akatundu 4-akatundu 4c***</strong></a></p>
<div class="bodyTxt">
<p class="p16">4. <strong>Weetegereze.</strong> Weebuuze:</p>
<ol class="du-listStyleType--lowerAlpha du-padding-inlineStart--10 du-padding-inlineStart-desktopOnly--12"><li><p class="p17">               ‘Omuntu oyo akola? Kiki ky’ayinza okuba ng’alowoozaako?’</p>
</li>
<li><p class="p18">               ‘Ennyambala y’omuntu yo, endabika ye, oba amaka ge, biraga ki ku ebyo by’akkiririzaamu oba ku buwangwa bwe?’</p>
</li>
<li><p class="p19">               ‘Kino kiseera kituufu okwogerako n’omuntu ono?’</p>
</li>
</ol>
</div>
<div class="groupExt">
</div>
</div>
<div class="extPubRef"><p><a href="202025403.xhtml#pcitationsource9">^ <span id="pcitation9"></span><strong>***lmd essomo 2 akatundu 4***</strong></a></p>
<div class="bodyTxt">
<p class="p14">4. <strong>Ba mugumiikiriza.</strong> Tokitwala nti olina okutandikirawo okubuulira omuntu Bayibuli ky’egamba. Linda ekiseera ekituufu ng’osobola okukwataganya obulungi ekyo kye mwogerako n’ekyo Bayibuli ky’egamba. Emirundi egimu kino kiyinza okukwetaagisa okulindako okutuusa lw’onoddamu okufuna akakisa akalala okunyumyako naye.</p>
</div>
<div class="groupExt">
</div>
</div>
<div class="extPubRef"><p><a href="202025403.xhtml#pcitationsource10">^ <span id="pcitation10"></span><strong>***mwbr25 Noovemba lup. 5-6 Eby’Okunoonyereza Ebiri mu Katabo k’Obulamu bw’Ekikristaayo n’Obuweereza Bwaffe***</strong></a></p>
<p class="p59 ss"><strong>ijwfq-E ekitundu 43</strong></p>
<p class="p60 sb"><strong>Abajulirwa ba Yakuwa Balina Amateeka ge Bagoberera Agakwata ku Kwogerezeganya?</strong></p>
<p class="p61 sb">Abajulirwa ba Yakuwa bakkiriza nti emisingi n’amateeka ebiri mu Bayibuli bisobola okubayamba okusalawo mu ngeri esanyusa Katonda era ebaganyula. (<span id="citationsource22"></span><a epub:type="noteref" href="#citation22">Isaaya 48:17, 18</a>) Si ffe tweteerawo amateeka ago n’emisingi, naye tubigoberera. Weetegereze egimu ku misingi n’amateeka ebikwata ku kwogerezeganya.</p>
<p class="p62 sb">● Obufumbo bwa lubeerera. (<span id="citationsource23"></span><a epub:type="noteref" href="#citation23">Matayo 19:6</a>) Olw’okuba abantu abayingira obufumbo basooka kwogerezeganya, Abajulirwa ba Yakuwa okwogerezeganya bakutwala nga kukulu.</p>
<p class="p63 sb">● Abo abakuze ekimala okusobola okuyingira obufumbo be basaanidde okwogerezeganya. Abantu abo baba bayise mu “kiseera ekya kabuvubuka,” oba ekiseera okwegomba okw’okwegatta we kubeerera okw’amaanyi.—<span id="citationsource24"></span><a epub:type="noteref" href="#citation24">1 Abakkolinso 7:36</a>.</p>
<p class="p64 sb">● Abo aboogereza oba aboogerezebwa basaanidde okuba nga tewali kibalemesa kuyingira bufumbo. Abantu abamu be bagattulula, tebasaanidde kuddamu kuyingira bufumbo, okusinziira ku mateeka ga Katonda. Ekigambo kye Bayibuli kiraga nti ensonga yokka abafumbo kwe balina okusinziira okugattululwa, bwe bwenzi.—<span id="citationsource25"></span><a epub:type="noteref" href="#citation25">Matayo 19:9</a>.</p>
<p class="p65 sb">● Abakristaayo abaagala okuyingira obufumbo basaanide kuwasa mu Mukama waffe mwokka. (<span id="citationsource26"></span><a epub:type="noteref" href="#citation26">1 Abakkolinso 7:39</a>) Abajulirwa ba Yakuwa bakimanyi nti ekiragiro ekyo kikwata ku abo bokka ab’enzikiriza yaabwe era abaabatizibwa ng’Abajulirwa ba Yakuwa, so si abo abassa obussa ekitiibwa mu ebyo Abajulirwa ba Yakuwa bye bakkiririzaamu. (<span id="citationsource27"></span><a epub:type="noteref" href="#citation27">2 Abakkolinso 6:14</a>) Okuva edda n’edda, Katonda azzenga alagira abaweereza be okuwasa oba okufumbirwa abo be bafaanaganya nabo enzikiriza. (<span id="citationsource28"></span><a epub:type="noteref" href="#citation28">Olubereberye 24:3;</a><span id="citationsource29"></span><a epub:type="noteref" href="#citation29"> Malaki 2:11</a>) Abanoonyereza bakirabye nti etteeka eryo likola.</p>
<p class="p66 sb">● Buli Mujulirwa wa Yakuwa ye yeesalirawo okutandika okwogereza oba okwogerezebwa era n’ani gw’anaayogerezeganya naye. Ekyo kituukana n’omusingi ogugamba nti: “Buli omu ajja kwetikka obuvunaanyizibwa bwe.” (<span id="citationsource30"></span><a epub:type="noteref" href="#citation30">Abaggalatiya 6:5</a>, obugambo obuli wansi) Wadde kiri kityo, bwe kituuka ku nsonga y’okwogerezeganya, bangi basaba Abajulirwa ba Yakuwa abakuze mu by’omwoyo okubawa ku magezi.—<span id="citationsource31"></span><a epub:type="noteref" href="#citation31">Engero 1:5</a>.</p>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation22"><p class="extScrpCiteTxt"><a href="#citationsource22">^ <strong>(Is. 48:17, 18)</strong></a> Bw’ati Yakuwa, Omununuzi wo, Omutukuvu wa Isirayiri bw’agamba: “Nze Yakuwa, nze Katonda wo, Akuyigiriza osobole okuganyulwa,* Akukulembera mu kkubo ly’osaanidde okukwata. <strong><sup>18</sup></strong> Kale singa ossaayo omwoyo eri ebiragiro byange! Emirembe gyo gijja kuba ng’omugga N’obutuukirivu bwo ng’amayengo g’ennyanja.</p><p></p><p>Oba, “ku lw’obulungi bwo.”</p></div></aside>
<aside epub:type="footnote"><div epub:type="footnote" class="extScrpCite" id="citation23"><p class="extScrpCiteTxt"><a href="#citationsource23">^ <strong>(Mat. 19:6)</strong></a> Nga tebakyali babiri, wabula nga bali omubiri gumu. N’olwekyo, Katonda ky’agasse awamu, omuntu yenna takyawulangamu.”</p><p></p></div></aside>
<aside epub:type="footnote"><div epub:type="footnote" class="extScrpCite" id="citation24"><p class="extScrpCiteTxt"><a href="#citationsource24">^ <strong>(1 Kol. 7:36)</strong></a> Naye omuntu yenna alowooza nti okusigala nga si mufumbo kimuleetera okweyisa mu ngeri etesaana, bw’aba ng’amaze okuyita mu kiseera ekya kabuvubuka, era ng’okuyingira obufumbo kye kintu ekituufu okukola, akole ky’ayagala; aba takoze kibi. Abantu ng’abo bayingire obufumbo.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation25"><p class="extScrpCiteTxt"><a href="#citationsource25">^ <strong>(Mat. 19:9)</strong></a> Mbagamba nti, buli agoba* mukazi we okuggyako ng’amuvunaana gwa bwenzi,* n’awasa omulala, aba ayenze.”</p><p></p><p>Oba, “agattululwa ne.”</p><p>Mu Luyonaani, <em>por·neiʹa.</em> Laba Awanny.</p></div></aside>
<aside epub:type="footnote"><div epub:type="footnote" class="extScrpCite" id="citation26"><p class="extScrpCiteTxt"><a href="#citationsource26">^ <strong>(1 Kol. 7:39)</strong></a> Omukyala aba asibiddwa ng’omwami we akyali mulamu. Naye omwami we bw’afa* aba wa ddembe okufumbirwa gw’ayagala, naye mu Mukama waffe mwokka.</p><p></p><p>Obut., “bwe yeebaka mu kufa.”</p></div></aside>
<aside epub:type="footnote"><div epub:type="footnote" class="extScrpCite" id="citation27"><p class="extScrpCiteTxt"><a href="#citationsource27">^ <strong>(2 Kol. 6:14)</strong></a> Temwegattanga wamu na batali bakkiriza.* Obutuukirivu n’obujeemu bissa bitya ekimu? Oba ekitangaala n’ekizikiza bitabagana bitya?</p><p></p><p>Obut., “Temubeeranga wansi wa kikoligo ekitenkanankana.”</p></div></aside>
<aside epub:type="footnote"><div epub:type="footnote" class="extScrpCite" id="citation28"><p class="extScrpCiteTxt"><a href="#citationsource28">^ <strong>(Lub. 24:3)</strong></a> nkulayize eri Yakuwa Katonda w’eggulu n’ensi nti mutabani wange tojja kumufunira mukazi mu bawala b’Abakanani be mbeeramu.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation29"><p class="extScrpCiteTxt"><a href="#citationsource29">^ <strong>(Mal. 2:11)</strong></a> Yuda akuusakuusizza, era ekintu eky’omuzizo kikoleddwa mu Isirayiri ne mu Yerusaalemi; Yuda anyoomye obutukuvu* Yakuwa bw’ayagala, era awasizza omuwala wa katonda omulala.</p><p></p><p>Era kiyinza okuvvuunulwa, “ekifo ekitukuvu.”</p></div></aside>
<aside epub:type="footnote"><div epub:type="footnote" class="extScrpCite" id="citation30"><p class="extScrpCiteTxt"><a href="#citationsource30">^ <strong>(Bag. 6:5)</strong></a> Kubanga buli omu ajja kwetikka obuvunaanyizibwa bwe.*</p><p></p><p>Oba, “omugugu gwe ogw’obuvunaanyizibwa.”</p></div></aside>
<aside epub:type="footnote"><div epub:type="footnote" class="extScrpCite" id="citation31"><p class="extScrpCiteTxt"><a href="#citationsource31">^ <strong>(Nge. 1:5)</strong></a> Omuntu ow’amagezi awuliriza era ne yeeyongera okuyiga; Omuntu omutegeevu afuna obulagirizi obulungi*</p><p></p><p>Oba, “obulagirizi obw’amagezi.”</p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource11">^ <span id="pcitation11"></span><strong>***th lup. 10 Ebituufu era Ebyesigika***</strong></a></p>
<header>
<p class="contextTtl"><strong>ESSOMO 7</strong></p>
<h1><strong>Ebituufu era Ebyesigika</strong></h1>
</header>
<div class="bodyTxt">
<div class="grpItems imgWestEighth"><h2><span id="citationsource32"></span><a epub:type="noteref" href="#citation32"><strong>Lukka 1:3</strong></a></h2>
<p class="p4"><strong>MU BUFUNZE:</strong> Wa obukakafu obwesigika okusobola okuyamba abakuwuliriza okutegeera ensonga gy’oyogerako.</p>
<h2><strong>ENGERI Y’OKUKIKOLAMU:</strong></h2>
<ul><li><p class="p6">  <strong>Noonyereza okuva mu nsonda ezeesigika.</strong> By’oyogera byesigamye ku Bayibuli, era gisomeemu butereevu bwe kiba kisoboka. Bw’okozesa bannassaayansi kye baazuula, ekyafulumira mu mawulire, ekyokulabirako, oba obukakafu obulala, kakasa nti ky’okozesezza kituufu.</p>
</li>
<li><p class="p7">  <strong>By’onoonyerezza bikozese bulungi.</strong> Nnyonnyola ebyawandiikibwa mu ngeri ekwatagana n’ekiba ky’ogerwako mu nnyiriri eziriraanyeewo, mu ngeri ekwatagana n’obubaka obuli mu Bayibuli, era n’ebitabo ebikubibwa “omuddu omwesigwa.” (<span id="citationsource33"></span><a epub:type="noteref" href="#citation33">Mat. 24:45</a>) Bw’okozesa by’ozudde mu kitabo ekitaakubibwa muddu mwesigwa, bikozese mu ngeri ekwatagana n’ekigendererwa ky’omuwandiisi.</p>
<div class="boxSupplement rule"><aside><div class="boxContent"><div class="grpItems imgWestEighth"><p class="p8">Bw’oba oyogera ku miwendo oba ku bukakafu bw’ozudde, tosavuwaza. Ng’ekyokulabirako “abantu abamu” baleme kufuuka “abantu abasinga obungi,” “oluusi” kireme kufuuka “ebiseera ebisinga,” oba “oyinza” kireme kufuuka “oteekwa.”</p>
</div></div>
</aside></div>
</li>
<li><p class="p9">  <strong>Yamba abakuwuliriza okufumiitiriza.</strong> Ng’omaze okusoma ekyawandiikibwa oba okuwa ekyokulabirako, buuza ebibuuzo mu ngeri ey’amagezi kiyambe abakuwuliriza bo bennyini okulaba ekituufu.</p>
</li>
</ul>
</div></div>
<div class="boxSupplement rule"><aside><div class="boxTtl rule"><div><strong>MU BUWEEREZA</strong></div></div>
<div class="boxContent"><p class="p12">Bw’oba weeteekateeka okugenda okubuulira, lowooza ku bibuuzo abantu bye bayinza okukubuuza era onoonyereze ku ngeri gy’oyinza okubiddamu. Omuntu bw’akubuuza ekibuuzo nga tomanyi kya kuddamu, mugambe nti ojja kusooka okinoonyerezeeko, oddeyo okiddemu.</p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation32"><p class="extScrpCiteTxt"><a href="#citationsource32">^ <strong>(Luk. 1:3)</strong></a> ow’ekitiibwa Tewofiro nange nnasalawo okukuwandiikira ebintu bino nga bwe biddiriŋŋana, kubanga nnabinoonyerezako n’obwegendereza okuviira ddala ku ntandikwa yaabyo,</p><p></p></div></aside>
<aside epub:type="footnote"><div epub:type="footnote" class="extScrpCite" id="citation33"><p class="extScrpCiteTxt"><a href="#citationsource33">^ <strong>(Mat. 24:45)</strong></a> “Ddala omuddu omwesigwa era ow’amagezi y’ani, mukama we gwe yasigira ab’omu nju ye okubawanga emmere yaabwe mu kiseera ekituufu?</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource12">^ <span id="pcitation12"></span><strong>***sjj oluyimba 121 Tulina Okwefuga***</strong></a></p>
<header>
<p class="contextTtl"><strong>OLUYIMBA 121</strong></p>
<h1><strong>Tulina Okwefuga</strong></h1>
</header>
<p class="themeScrp">(<span id="citationsource34"></span><a epub:type="noteref" href="#citation34">Abaruumi 7:14-25</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Wadde tetutuukiridde ffenna,</p>
<p class="p5 sz">Tulina okuyiga okwefuga.</p>
<p class="p6 sp">Eby’omubiri tubyesambe,</p>
<p class="p7 sz">Eby’omwoyo tubyettanire.</p>
</li>
<li><p class="p8 sl"><span class="txtSrcBullet">2. </span>Bulijjo Sitaani atukema,</p>
<p class="p9 sz">N’ekibi kiyinza okutuwabya.</p>
<p class="p10 sp">Kyokka ’mazima ga maanyi nnyo;</p>
<p class="p11 sz">Tusobola okuwangula.</p>
</li>
<li><p class="p12 sl"><span class="txtSrcBullet">3. </span>Ttukuvu erinnya lya Katonda,</p>
<p class="p13 sz">N’olwekyo tuleme kulivumisa.</p>
<p class="p14 sp">Tufubenga nnyo okwefuga;</p>
<p class="p15 sz">Tuliweesenga ekitiibwa.</p>
</li>
</ol>
</div>
<div class="closingContent"><p class="p16 se">(Laba ne <span id="citationsource35"></span><a epub:type="noteref" href="#citation35">1 Kol. 9:25;</a><span id="citationsource36"></span><a epub:type="noteref" href="#citation36"> Bag. 5:23;</a><span id="citationsource37"></span><a epub:type="noteref" href="#citation37"> 2 Peet. 1:6</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation34"><p class="extScrpCiteTxt"><a href="#citationsource34">^ <strong>(Bar. 7:14-25)</strong></a> Tukimanyi nti Amateeka ga bya mwoyo, naye nze ndi wa mubiri era nnatundibwa mu kibi. <strong><sup>15</sup></strong> Kye nkola sikitegeera. Kubanga kye njagala si kye nkola, naye kye saagala kye nkola. <strong><sup>16</sup></strong> Naye bwe kiba nti kye saagala kye nkola, nzikiriza nti Amateeka malungi. <strong><sup>17</sup></strong> Naye si nze nkikola wabula ekibi ekiri mu nze. <strong><sup>18</sup></strong> Nkimanyi nti mu nze, kwe kugamba, mu mubiri gwange, temuli kirungi; kubanga njagala okukola ekirungi naye nnemwa okukikola. <strong><sup>19</sup></strong> Ekirungi kye njagala okukola si kye nkola, naye ekibi kye saagala kukola kye nkola. <strong><sup>20</sup></strong> Bwe kiba nti kye saagala kukola kye nkola, si nze mba nkikola, wabula ekibi ekiri mu nze. <strong><sup>21</sup></strong> Ndaba etteeka lino mu nze: Bwe njagala okukola ekituufu, ekibi kiba nange. <strong><sup>22</sup></strong> Mazima ddala nsanyukira etteeka lya Katonda mu mutima gwange, <strong><sup>23</sup></strong> naye mu mubiri gwange ndaba etteeka eddala erirwanyisa etteeka ery’omu birowoozo byange, era linfuula muddu wa tteeka lya kibi eriri mu mubiri gwange. <strong><sup>24</sup></strong> Nze nga ndi muntu munaku! Ani alinnunula mu mubiri ogundeetera okufa? <strong><sup>25</sup></strong> Katonda yeebazibwe okuyitira mu Yesu Kristo Mukama waffe! N’olwekyo nno, mu ndowooza yange ndi muddu w’amateeka ga Katonda, naye mu mubiri gwange ndi muddu w’etteeka ly’ekibi.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation35"><p class="extScrpCiteTxt"><a href="#citationsource35">^ <strong>(1 Kol. 9:25)</strong></a> Ate era buli muntu eyeetaba mu mizannyo gy’empaka yeefuga mu bintu byonna. Kyokka ekyo bakikola basobole okufuna engule eyonooneka, naye ffe etayonooneka.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation36"><p class="extScrpCiteTxt"><a href="#citationsource36">^ <strong>(Bag. 5:23)</strong></a> obukkakkamu, n’okwefuga. Ebiri ng’ebyo tebiriiko tteeka libikugira.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation37"><p class="extScrpCiteTxt"><a href="#citationsource37">^ <strong>(2 Peet. 1:6)</strong></a> ku kumanya kwammwe, okwefuga, ku kwefuga kwammwe, okugumiikiriza, ku kugumiikiriza kwammwe, okwemalira ku Katonda,</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource13">^ <span id="pcitation13"></span><strong>***lfb lup. 88-lup. 89 kat. 1 Yefusa Asuubiza Yakuwa***</strong></a> <a href="#pcitation13_2">&gt;&gt;</a></p>
<header>
<p class="contextTtl"><strong>ESSOMO 36</strong></p>
<h1><strong>Yefusa Asuubiza Yakuwa</strong></h1>
</header>
<div class="bodyTxt">
<p class="p3 sb">Abayisirayiri baddamu okuva ku Yakuwa ne basinza bakatonda ab’obulimba. Abaamoni bwe baalumba Abayisirayiri, bakatonda abo ab’obulimba tebaayamba Bayisirayiri. Abayisirayiri baabonaabona okumala emyaka mingi. N’ekyavaamu, baagamba Yakuwa nti: ‘Twonoonye mu maaso go. Tukwegayiridde, tununule mu mukono gw’abalabe baffe.’ Abayisirayiri baasaanyaawo ebifaananyi bye baali basinza ne baddamu okusinza Yakuwa. Yakuwa yawulira nga takyayagala kulaba Bayisirayiri nga babonaabona.</p>
<p class="p4 sb">Omusajja omulwanyi ayitibwa Yefusa ye yalondebwa okukulembera Abayisirayiri okulwanyisa Abaamoni. Yefusa yagamba Yakuwa nti: ‘Bw’onootuyamba okuwangula olutalo luno, bwe nnaddayo eka, nja kukuwa omuntu anaasooka okufuluma mu nnyumba yange okunkulisaayo.’ Yakuwa yaddamu okusaba kwa Yefusa era yamuyamba okuwangula olutalo olwo.</p>
<p class="p5 sb">Yefusa bwe yakomawo awaka, omuntu eyasooka okufuluma mu nnyumba okumukulisaayo yali muwala we, omwana omu yekka gwe yalina. Yafuluma ng’azina era ng’akuba akagoma. Kiki Yefusa kye yakola? Yajjukira ekyo kye yasuubiza Yakuwa era n’agamba nti: ‘Zinsanze muwala wange! Onnakuwazza nnyo. Nnina ekintu kye nnasuubiza Yakuwa. Okusobola okukituukiriza, nnina okukusindika ogende oweereze ku weema entukuvu mu Siiro.’ Naye muwala we yamugamba nti: ‘Taata, bw’oba nga wasuubiza Yakuwa, tuukiriza kye wasuubiza. Kyokka nkusaba ekintu kimu; ka nsooke ŋŋende mu nsozi okumala emyezi ebiri mbeereko wamu n’abawala mikwano gyange, oluvannyuma ŋŋende e Siiro.’ Muwala wa Yefusa yaweereza Yakuwa n’obwesigwa ku weema entukuvu obulamu bwe bwonna. Buli mwaka, mikwano gye gyagendanga e Siiro okumukyalira.</p>
</div>
<div class="blockTxt"><p class="p7 sc">“Oyo ayagala kitaawe oba nnyina okusinga nze, tansaanira.”​—<span id="citationsource38"></span><a epub:type="noteref" href="#citation38">Matayo 10:37</a></p>
</div>
<div class="boxSupplement"><aside><div class="boxContent"><p class="p9 sc"><strong>Ebibuuzo:</strong> Kiki Yefusa kye yasuubiza Yakuwa? Muwala wa Yefusa yeeyisa atya ng’awulidde ekyo taata we kye yasuubiza Yakuwa?</p>
<p class="p10 sc"><span id="citationsource39"></span><a epub:type="noteref" href="#citation39"><strong>Ekyabalamuzi 10:6–11:11;</strong></a><span id="citationsource40"></span><a epub:type="noteref" href="#citation40"> <strong>11:29-40;</strong></a><span id="citationsource41"></span><a epub:type="noteref" href="#citation41"> 1 Samwiri 12:10, 11</a></p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation38"><p class="extScrpCiteTxt"><a href="#citationsource38">^ <strong>(Mat. 10:37)</strong></a> Oyo ayagala kitaawe oba nnyina okusinga nze, tansaanira; n’oyo ayagala mutabani we oba muwala we okusinga nze, tansaanira.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation39"><p class="extScrpCiteTxt"><a href="#citationsource39">^ <strong>(Balam. 10:6-11:11)</strong></a> Abayisirayiri ne baddamu okukola ebintu ebibi mu maaso ga Yakuwa, era ne batandika okuweereza Babbaali, n’ebifaananyi bya Asutoleesi, ne bakatonda b’e Alamu,* ne bakatonda b’e Sidoni, ne bakatonda ba Mowaabu, ne bakatonda b’Abaamoni, ne bakatonda b’Abafirisuuti. Bwe batyo ne bava ku Yakuwa ne batamuweereza. <strong><sup>7</sup></strong> Awo obusungu bwa Yakuwa ne bubuubuukira Isirayiri, n’abatunda mu mukono gw’Abafirisuuti ne mu mukono gw’Abaamoni. <strong><sup>8</sup></strong> Ne babonyaabonya era ne banyigiriza nnyo Abayisirayiri mu mwaka ogwo—okumala emyaka 18 baanyigiriza Abayisirayiri bonna abaali emitala wa Yoludaani mu kitundu ekyali eky’Abaamoli mu Gireyaadi. <strong><sup>9</sup></strong> Abaamoni baasomokanga ne Yoludaani okulwanyisa Yuda ne Benyamini n’ennyumba ya Efulayimu; Isirayiri n’ebeera mu nnaku ey’amaanyi ennyo. <strong><sup>10</sup></strong> Abayisirayiri ne bakoowoola Yakuwa abayambe nga bagamba nti: “Twonoonye mu maaso go, kubanga tukuvuddeko ggwe Katonda waffe ne tuweereza Babbaali.” <strong><sup>11</sup></strong> Awo Yakuwa n’agamba Abayisirayiri nti: “Saabalokola mu mukono gw’Abamisiri n’Abaamoli n’Abaamoni n’Abafirisuuti <strong><sup>12</sup></strong> n’Abasidoni n’Abamaleki n’Abamidiyaani bwe baali nga babanyigiriza? Bwe mwankaabirira, nnabalokola mu mukono gwabwe. <strong><sup>13</sup></strong> Naye mmwe munvuddeko ne muweereza bakatonda abalala. Eyo ye nsonga lwaki sijja kuddamu kubalokola. <strong><sup>14</sup></strong> Mugende mukoowoole bakatonda be mwalonda, babayambe; be baba babalokola mu nnaku yammwe.” <strong><sup>15</sup></strong> Naye Abayisirayiri ne bagamba Yakuwa nti: “Twonoonye. Tukole kyonna ky’oyagala. Tukwegayiridde tununule olwa leero.” <strong><sup>16</sup></strong> Awo ne beggyako bakatonda abalala ne baweereza Yakuwa, n’aba nga takyasobola kugumiikiriza kubonaabona kwa Isirayiri. <strong><sup>17</sup></strong> Awo Abaamoni ne bakuŋŋaana wamu ne beeteekerateekera olutalo mu Gireyaadi. N’Abayisirayiri nabo ne bakuŋŋaana ne beeteekerateekera olutalo mu Mizupa. <strong><sup>18</sup></strong> Abantu n’abaami ba Gireyaadi ne beebuuzaganya nti: “Ani anaatukulemberamu okulwanyisa Abaamoni? Oyo y’anaabeera omukulu w’abatuuze b’omu Gireyaadi bonna.” </p><p><strong>11</strong> Yefusa Omugireyaadi yali mulwanyi wa maanyi. Yali mwana wa mukazi malaaya, era Gireyaadi ye yali kitaawe wa Yefusa. <strong><sup>2</sup></strong> Muka Gireyaadi naye yamuzaalira abaana ab’obulenzi. Abaana ba mukazi we bwe baakula ne bagoba Yefusa ne bamugamba nti: “Tojja kufuna busika mu nnyumba ya kitaffe kubanga oli mwana wa mukazi mulala.” <strong><sup>3</sup></strong> Bw’atyo Yefusa n’adduka baganda be n’agenda n’abeera mu nsi y’e Tobu. Abasajja abataalina bya kukola ne bamwegattako ne bamugoberera. <strong><sup>4</sup></strong> Bwe waayitawo ekiseera, Abaamoni ne balwanyisa Isirayiri. <strong><sup>5</sup></strong> Era Abaamoni bwe baalwanyisa Isirayiri, amangu ago abakadde b’omu Gireyaadi ne bagenda okunona Yefusa mu nsi y’e Tobu. <strong><sup>6</sup></strong> Ne bagamba Yefusa nti: “Jjangu obeere omuduumizi waffe tulwanyise Abaamoni.” <strong><sup>7</sup></strong> Naye Yefusa n’abaddamu nti: “Si mmwe mwankyawa ennyo ne mungoba mu nnyumba ya kitange? Kati lwaki muzze gye ndi nga muli mu buzibu?” <strong><sup>8</sup></strong> Awo abakadde b’omu Gireyaadi ne bamugamba nti: “Eyo ye nsonga lwaki kaakano tuzze gy’oli. Bw’onoogenda naffe ne tulwanyisa Abaamoni, ojja kufuuka mukulembeze waffe akulira abantu b’omu Gireyaadi bonna.” <strong><sup>9</sup></strong> Awo Yefusa n’agamba abakadde b’omu Gireyaadi nti: “Bwe muba nga munzizaayo olw’okulwanyisa Abaamoni era Yakuwa n’ansobozesa okubawangula, nja kubeera mukulembeze wammwe.” <strong><sup>10</sup></strong> Abakadde b’omu Gireyaadi ne bagamba Yefusa nti: “Yakuwa k’abeere omujulirwa* wakati waffe bwe tutaakole nga bw’oyogedde.” <strong><sup>11</sup></strong> Awo Yefusa n’agenda n’abakadde b’omu Gireyaadi, abantu ne bamufuula omukulembeze waabwe era omuduumizi waabwe. Yefusa n’addamu okwogera ebigambo bye byonna mu maaso ga Yakuwa e Mizupa.</p><p></p><p>Oba, “Busuuli.”</p><p>Obut., “oyo awulira.”</p></div></aside>
<aside epub:type="footnote"><div epub:type="footnote" class="extScrpCite" id="citation40"><p class="extScrpCiteTxt"><a href="#citationsource40">^ <strong>(Balam. 11:29-40)</strong></a> Awo omwoyo gwa Yakuwa ne gujja ku Yefusa, n’ayita mu Gireyaadi ne Manase okugenda e Mizupe eky’e Gireyaadi, era n’ava e Mizupe eky’e Gireyaadi n’agenda eri Abaamoni. <strong><sup>30</sup></strong> Awo Yefusa ne yeeyama eri Yakuwa n’agamba nti: “Bw’onoowaayo Abaamoni mu mukono gwange, <strong><sup>31</sup></strong> oyo yenna anaafuluma mu mulyango gw’ennyumba yange okunsisinkana nga nkomyewo mirembe nga nva okulwana n’Abaamoni, anaaba wa Yakuwa, era nja kumuwaayo ng’ekiweebwayo ekyokebwa.” <strong><sup>32</sup></strong> Awo Yefusa n’agenda okulwanyisa Abaamoni, era Yakuwa n’abawaayo mu mukono gwe. <strong><sup>33</sup></strong> N’atta bangi nnyo, okuva mu Aloweri okutuuka e Minnisi (ebibuga 20) n’okutuukira ddala e Aberu-keramimu. Bwe batyo Abaamoni ne bawangulwa mu maaso g’Abayisirayiri. <strong><sup>34</sup></strong> Oluvannyuma Yefusa yakomawo mu maka ge e Mizupa, era laba! muwala we n’ajja okumusisinkana ng’akuba akagoma era ng’azina. Ye yali omwana we yekka. Teyalinaayo mwana wa bulenzi oba wa buwala okuggyako oyo. <strong><sup>35</sup></strong> Bwe yamulaba n’ayuza ebyambalo bye n’agamba nti: “Zinsanze, muwala wange! Onnakuwazza nnyo, kubanga ofuuse oyo gwe ngobye. Nnayasamya akamwa kange eri Yakuwa era siyinza kukyusa.” <strong><sup>36</sup></strong> Naye omuwala n’amugamba nti: “Taata, bw’oba nga weeyama eri Yakuwa, nkola nga bwe wasuubiza, okuva bwe kiri nti Yakuwa awooledde eggwanga ku balabe bo, Abaamoni.” <strong><sup>37</sup></strong> Era n’agamba kitaawe nti: “Kino kye kiba kinkolerwa: Ndeka mbeere nzekka okumala emyezi ebiri, era ndeka ŋŋende mu nsozi ne bawala bannange nkaabe olw’okusigala nga ndi mbeerera.”* <strong><sup>38</sup></strong> Awo n’amugamba nti: “Genda!” Bw’atyo n’amuleka agende okumala emyezi ebiri, n’agenda ne bawala banne ku nsozi okukaaba olw’okusigala nga mbereera. <strong><sup>39</sup></strong> Emyezi ebiri bwe gyaggwaako n’akomawo eri kitaawe, era kitaawe n’atuukiriza obweyamo bwe yali yeeyamye obukwata ku muwala we. Omuwala oyo teyeegattako na musajja yenna. Era mu Isirayiri ne wabangawo empisa eno:* <strong><sup>40</sup></strong> Buli mwaka abawala Abayisirayiri baagendanga okusiima muwala wa Yefusa Omugireyaadi, ennaku nnya mu mwaka.</p><p></p><p>Oba, “nkaabe ne mikwano gyange olw’okuba sirifumbirwa.”</p><p>Oba, “etteeka lino.”</p></div></aside>
<aside epub:type="footnote"><div epub:type="footnote" class="extScrpCite" id="citation41"><p class="extScrpCiteTxt"><a href="#citationsource41">^ <strong>(1 Sam. 12:10, 11)</strong></a> Baakoowoola Yakuwa abayambe ne bagamba nti, ‘Twonoonye, kubanga tulese Yakuwa ne tuweereza Babbaali n’ebifaananyi bya Asutoleesi; naye kaakano tununule mu mukono gw’abalabe baffe, tukuweereze.’ <strong><sup>11</sup></strong> Awo Yakuwa n’atuma Yerubbaali ne Bedani ne Yefusa ne Samwiri n’abanunula mu mukono gw’abalabe bammwe bonna abaali babeetoolodde, musobole okubeera mu mirembe.</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource13">^ <span id="pcitation13_2"></span><strong>***lfb lup. 90-lup. 91 kat. 1 Yakuwa Ayogera ne Samwiri***</strong></a> <a href="#pcitation13">&lt;&lt;</a></p>
<header>
<p class="contextTtl"><strong>ESSOMO 37</strong></p>
<h1><strong>Yakuwa Ayogera ne Samwiri</strong></h1>
</header>
<div class="bodyTxt">
<p class="p3 sb">Eli, Kabona Asinga Obukulu, yalina batabani be babiri abaali baweereza nga bakabona ku weema entukuvu. Omu yali ayitibwa Kofuni ate ng’omulala ayitibwa Fenekaasi. Batabani be abo baali tebagondera mateeka ga Yakuwa era baayisanga bubi nnyo abantu. Abayisirayiri bwe baaleetanga ebiweebwayo eri Yakuwa, Kofuni ne Fenekaasi beggirangako ennyama esinga obulungi ne bagitwala. Eli yawulira ebyo batabani be bye baali bakola naye talina kye yakolawo. Naye ddala Yakuwa yandikkirizza embeera eno okweyongera mu maaso?</p>
<p class="p4 sb">Wadde nga Samwiri yali muto nnyo ku Kofuni ne Fenekaasi, teyakoppa nneeyisa yaabwe embi. Ekyo kyasanyusa nnyo Yakuwa. Lumu ekiro, Samwiri bwe yali yeebase, yawulira nga waliwo amuyita. Yasituka n’agenda eri Eli, n’amugamba nti: ‘Nzuuno!’ Naye Eli yamugamba nti: ‘Sinnakuyita. Ddayo weebake.’ Samwiri yaddayo ne yeebaka. Ekyo kyabaawo emirundi emirala ebiri. Ku mulundi ogw’okusatu, Eli yakitegeera nti Yakuwa ye yali ayita Samwiri. Eli yagamba Samwiri nti bw’addamu okuwulira eddoboozi eryo, agambe nti: ‘Yogera Yakuwa, kubanga omuweereza wo awulira.’</p>
<p class="p5 sb">Samwiri yaddayo ne yeebaka. Oluvannyuma yawulira eddoboozi nga ligamba nti: ‘Samwiri! Samwiri!’ Yaddamu nti: ‘Yogera, kubanga omuweereza wo awulira.’ Yakuwa yagamba Samwiri nti: ‘Gamba Eli nti ŋŋenda kumubonereza awamu n’ab’ennyumba ye. Akimanyi nti batabani be bakola ebintu ebibi ku weema yange entukuvu naye talina ky’akolawo.’ Obudde bwe bwakya, Samwiri yaggulawo enzigi za weema entukuvu nga bwe yakolanga bulijjo. Kyokka yatya okubuulira Eli ebyo Yakuwa bye yali agambye. Naye Eli yamuyita n’amubuuza nti: ‘Mwana wange, Yakuwa yakugambye ki? Tonkweka kintu kyonna.’ Bwe kityo, Samwiri yabuulira Eli buli kimu.</p>
<p class="p6 sb">Samwiri yeeyongera okukula era Yakuwa yeeyongera okuba naye. Abantu mu ggwanga lya Isirayiri lyonna baali bakimanyi nti Yakuwa yali alonze Samwiri okuba nnabbi era omulamuzi.</p>
</div>
<div class="blockTxt"><p class="p8 sc">“Jjukiranga Omutonzi wo ow’Ekitalo ng’okyali muvubuka.”​—<span id="citationsource42"></span><a epub:type="noteref" href="#citation42">Omubuulizi 12:1</a></p>
</div>
<div class="boxSupplement"><aside><div class="boxContent"><p class="p10 sc"><strong>Ebibuuzo:</strong> Samwiri yayawukana atya ku Kofuni ne Fenekaasi? Kiki Yakuwa kye yagamba Samwiri?</p>
<p class="p11 sc"><span id="citationsource43"></span><a epub:type="noteref" href="#citation43"><strong>1 Samwiri 2:12-17,</strong></a><span id="citationsource44"></span><a epub:type="noteref" href="#citation44"> <strong>22-26;</strong></a><span id="citationsource45"></span><a epub:type="noteref" href="#citation45"> <strong>3:1-21;</strong></a><span id="citationsource46"></span><a epub:type="noteref" href="#citation46"> <strong>7:6</strong></a></p>
</div>
</aside></div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation42"><p class="extScrpCiteTxt"><a href="#citationsource42">^ <strong>(Mub. 12:1)</strong></a> Kale jjukiranga Omutonzi wo ow’Ekitalo ng’okyali muvubuka, ng’ennaku ez’obuyinike tezinnajja, nga n’emyaka teginnatuuka mw’oligambira nti: “Sikyanyumirwa bulamu”;</p><p></p></div></aside>
<aside epub:type="footnote"><div epub:type="footnote" class="extScrpCite" id="citation43"><p class="extScrpCiteTxt"><a href="#citationsource43">^ <strong>(1 Sam. 2:12-17)</strong></a> Naye batabani ba Eli baali bantu babi nnyo, era baali tebawa Yakuwa kitiibwa. <strong><sup>13</sup></strong> Kino kye baakolanga ku bikwata ku mugabo bakabona gwe baalinanga okufuna okuva eri abantu: Buli omuntu lwe yabanga awaayo ssaddaaka, omuweereza wa kabona yajjanga n’ekkabi ery’amannyo asatu ng’ennyama ekyafumbibwa, <strong><sup>14</sup></strong> n’afumita mu kibya, oba mu nsaka, oba mu ntamu ey’emikono ebiri, oba mu ntamu ey’omukono ogumu. Ekyo kyonna ekyajjiranga ku kkabi, kabona kye yatwalanga. Bwe batyo bwe baayisanga Abayisirayiri bonna abaagendanga e Siiro. <strong><sup>15</sup></strong> Ate era omuntu eyabanga awaayo ssaddaaka ne bwe yabanga tannayokya masavu, omuweereza wa kabona yajjanga n’amugamba nti: “Wa kabona ennyama ey’okwokya. Tajja kutwala nnyama nfumbe; ayagala mbisi yokka.” <strong><sup>16</sup></strong> Omuntu bwe yamugambanga nti: “Ka basooke bookye amasavu, olyoke otwale kyonna ky’oyagala,” ng’amuddamu nti: “Nedda, gimpe kati; bw’ogaana, nja kugitwala lwa mpaka!” <strong><sup>17</sup></strong> Bwe kityo ekibi ky’abaweereza abo ne kiba kya maanyi nnyo mu maaso ga Yakuwa, kubanga abasajja abo tebaawa kiweebwayo kya Yakuwa kitiibwa.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation44"><p class="extScrpCiteTxt"><a href="#citationsource44">^ <strong>(1 Sam. 2:22-26)</strong></a> Eli yali akaddiye nnyo, naye yali awulidde ebyo byonna batabani be bye baakolanga Abayisirayiri bonna, era ne bwe beegattanga n’abakazi abaaweererezanga ku mulyango gwa weema ey’okusisinkaniramu. <strong><sup>23</sup></strong> Yabagambanga nti: “Lwaki mukola ebintu ng’ebyo? Ebintu bye mpulira abantu bonna bye baboogerako bibi. <strong><sup>24</sup></strong> Nedda baana bange, ebyo bye mpulira, ebiboogerwako mu bantu ba Yakuwa si birungi. <strong><sup>25</sup></strong> Omuntu bw’akola munne ekibi, omuntu omulala ayinza okwegayirira Yakuwa ku lulwe;* naye omuntu bw’ayonoona mu maaso ga Yakuwa, ani ayinza okumusabira?” Naye tebaawuliriza kitaabwe, era Yakuwa yali amaliridde okubatta. <strong><sup>26</sup></strong> Omwana Samwiri yeeyongera okukula era n’okuganja mu maaso ga Yakuwa n’eri abantu.</p><p></p><p>Era kiyinza okuvvuunulwa, “Katonda ayinza okumuwolereza.”</p></div></aside>
<aside epub:type="footnote"><div epub:type="footnote" class="extScrpCite" id="citation45"><p class="extScrpCiteTxt"><a href="#citationsource45">^ <strong>(1 Sam. 3:1-21)</strong></a> Mu kiseera ekyo, omwana Samwiri yali aweereza Yakuwa mu maaso ga Eli, naye mu nnaku ezo ekigambo kya Yakuwa kyali kya bbalirirwe; okwolesebwa tekwali kungi. <strong><sup>2</sup></strong> Amaaso ga Eli gaali gayimbadde nga takyalaba. Lwali lumu bwe yali ng’agalamidde mu kisenge kye, <strong><sup>3</sup></strong> ng’ettaala ya Katonda tennazikizibwa, kino ne kibaawo: Samwiri bwe yali agalamidde mu yeekaalu* ya Yakuwa omwali Essanduuko ya Katonda, <strong><sup>4</sup></strong> Yakuwa n’ayita Samwiri. Samwiri n’addamu nti: “Wangi!” <strong><sup>5</sup></strong> Awo n’adduka n’agenda eri Eli n’amugamba nti: “Nzuuno, kubanga ompise.” Naye n’amuddamu nti “Sikuyise. Ddayo weebake.” N’addayo ne yeebaka. <strong><sup>6</sup></strong> Yakuwa n’addamu n’amuyita nti: “Samwiri!” Awo Samwiri n’ayimuka n’agenda eri Eli n’amugamba nti: “Nzuuno, kubanga ompise.” Naye n’amuddamu nti: “Sikuyise mwana wange. Ddayo weebake.” <strong><sup>7</sup></strong> (Samwiri yali tannamanya bulungi Yakuwa, era n’ekigambo kya Yakuwa kyali tekinnamubikkulirwa.) <strong><sup>8</sup></strong> Awo Yakuwa n’amuyita omulundi ogw’okusatu nti: “Samwiri!” Samwiri n’ayimuka n’agenda eri Eli n’amugamba nti: “Nzuuno, kubanga ompise.” Awo Eli n’akitegeera nti Yakuwa ye yali ayita omwana oyo. <strong><sup>9</sup></strong> Eli n’agamba Samwiri nti: “Genda weebake; bw’anaddamu okukuyita, ddamu nti, ‘Yogera Yakuwa, kubanga omuweereza wo awulira.’” Samwiri n’agenda ne yeebaka mu kifo kye. <strong><sup>10</sup></strong> Yakuwa n’addamu n’akoowoola nti: “Samwiri, Samwiri!” Samwiri n’addamu nti: “Yogera, kubanga omuweereza wo awulira.” <strong><sup>11</sup></strong> Yakuwa n’agamba Samwiri nti: “Laba! Ŋŋenda kukola ekintu mu Isirayiri ekinaawaawaaza amatu gombi ag’oyo yenna anaakiwulira. <strong><sup>12</sup></strong> Ku lunaku olwo nja kutuukiriza ku Eli ebyo byonna bye nnayogera ku nnyumba ye, okuva ku kisooka okutuuka ku kisembayo. <strong><sup>13</sup></strong> Ate era mugambe nti ennyumba ye ŋŋenda kugibonereza emirembe gyonna olw’ensobi gy’amanyi, olw’okuba batabani be bakolimira Katonda, naye tabakangavvudde. <strong><sup>14</sup></strong> Eyo ye nsonga lwaki ndayiridde ab’ennyumba ya Eli nti ensobi yaabwe teritangirirwa na ssaddaaka wadde ebiweebwayo.” <strong><sup>15</sup></strong> Samwiri ne yeebaka okutuusa ku makya, oluvannyuma n’aggulawo enzigi z’ennyumba ya Yakuwa. Samwiri yali atya okubuulira Eli ebyo bye yali ayoleseddwa. <strong><sup>16</sup></strong> Naye Eli n’ayita Samwiri nti: “Samwiri mwana wange!” Samwiri n’amuddamu nti: “Nzuuno.” <strong><sup>17</sup></strong> N’amubuuza nti: “Kiki kye yakugambye? Nkwegayiridde tokinkisa. Katonda akubonereze era ayongere ku kibonerezo kyo singa onkisa ekigambo kyonna ku ebyo byonna bye yakugambye.” <strong><sup>18</sup></strong> Awo Samwiri n’amubuulira byonna, era n’atamukisa kintu kyonna. Eli n’agamba nti: “Ye Yakuwa. K’akole ekyo ky’alaba nga kye kirungi mu maaso ge.” <strong><sup>19</sup></strong> Samwiri yeeyongera okukula era Yakuwa yali naye, era teyaganya kigambo kye kyonna butatuukirira.* <strong><sup>20</sup></strong> Abayisirayiri bonna okuva e Ddaani okutuuka e Beeru-seba baakitegeera nti Samwiri yali akakasiddwa okuba nnabbi wa Yakuwa. <strong><sup>21</sup></strong> Yakuwa yeeyongera okulabika mu Siiro, kubanga e Siiro Yakuwa gye yeeyolekeranga eri Samwiri okuyitira mu kigambo kya Yakuwa.</p><p></p><p>Kwe kugamba, weema entukuvu.</p><p>Obut., “kugwa ku nsi.”</p></div></aside>
<aside epub:type="footnote"><div epub:type="footnote" class="extScrpCite" id="citation46"><p class="extScrpCiteTxt"><a href="#citationsource46">^ <strong>(1 Sam. 7:6)</strong></a> Ne bakuŋŋaanira e Mizupa, ne basena amazzi ne bagayiwa mu maaso ga Yakuwa ne basiiba ku lunaku olwo. Ne boogerera eyo nti: “Twonoonye mu maaso ga Yakuwa.” Awo Samwiri n’atandika okulamula Abayisirayiri e Mizupa.</p><p></p></div></aside>
</div>
</div>
</div>
<div class="extPubRef"><p><a href="202025403.xhtml#pcitationsource14">^ <span id="pcitation14"></span><strong>***sjj oluyimba 51 Twewaddeyo Eri Katonda!***</strong></a></p>
<header>
<p class="contextTtl"><strong>OLUYIMBA 51</strong></p>
<h1><strong>Twewaddeyo eri Katonda!</strong></h1>
</header>
<p class="themeScrp">(<span id="citationsource47"></span><a epub:type="noteref" href="#citation47">Matayo 16:24</a>)</p>
<div class="bodyTxt">
<ol class="source"><li><p class="p4 sl"><span class="txtSrcBullet">1. </span>Eri Kristo, Yakuwa atuleese ffe</p>
<p class="p5 sz">Tufuuse bayigirizwa be.</p>
<p class="p6 sp">Ekitangaala kyaka,</p>
<p class="p7 sz">Kiva eri Yakuwa.</p>
<p class="p8 sp">’Bulamu bwaffe bwonna</p>
<p class="p9 sz">Tubukkwasa Yakuwa.</p>
<div class="chorus"><p class="p10 se">(CHORUS)</p>
<p class="p11 sp">Twewaayo eri Katonda; Twasalawo.</p>
<p class="p12 sz">Tumutendereza ye ne Kristo.</p>
</div>
</li>
<li><p class="p13 sl"><span class="txtSrcBullet">2. </span>Tutegeezezza Yakuwa mu kusaba</p>
<p class="p14 sz">Nti twewaayo ’kumuweereza.</p>
<p class="p15 sp">Nga kya ssanyu nnyo ddala</p>
<p class="p16 sz">Ffe okumanyisanga</p>
<p class="p17 sp">Erinnya lya Yakuwa</p>
<p class="p18 sz">Era n’Obwakabaka.</p>
<div class="chorus"><p class="p19 se">(CHORUS)</p>
<p class="p20 sp">Twewaayo eri Katonda; Twasalawo.</p>
<p class="p21 sz">Tumutendereza ye ne Kristo.</p>
</div>
</li>
</ol>
</div>
<div class="closingContent"><p class="p22 se">(Laba ne <span id="citationsource48"></span><a epub:type="noteref" href="#citation48">Zab. 43:3;</a><span id="citationsource49"></span><a epub:type="noteref" href="#citation49"> 107:22;</a><span id="citationsource50"></span><a epub:type="noteref" href="#citation50"> Yok. 6:44</a>.)</p>
</div>
<div class="groupExt">
<div class="groupExtScrpCite">
<aside epub:type="footnote"><div epub:type="footnote" class="extScrpCite" id="citation47"><p class="extScrpCiteTxt"><a href="#citationsource47">^ <strong>(Mat. 16:24)</strong></a> Awo Yesu n’agamba abayigirizwa be nti: “Omuntu yenna bw’aba ayagala okungoberera, alekere awo okwetwala yekka, asitule omuti gwe ogw’okubonaabona* angobererenga.</p><p></p><p>Laba  Awanny.</p></div></aside>
<aside epub:type="footnote"><div epub:type="footnote" class="extScrpCite" id="citation48"><p class="extScrpCiteTxt"><a href="#citationsource48">^ <strong>(Zab. 43:3)</strong></a> Sindika ekitangaala kyo n’amazima go. Ka binkulembere; Ka binnuŋŋamye bintuuse ku lusozi lwo olutukuvu ne ku weema yo ey’ekitiibwa.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation49"><p class="extScrpCiteTxt"><a href="#citationsource49">^ <strong>(Zab. 107:22)</strong></a> Ka baweeyo ssaddaaka ez’okwebaza Era balangirire ebikolwa bye mu ddoboozi ery’essanyu.</p><p></p></div></aside>
<aside epub:type="footnote"><div epub:type="footnote" class="extScrpCite" id="citation50"><p class="extScrpCiteTxt"><a href="#citationsource50">^ <strong>(Yok. 6:44)</strong></a> Tewali muntu ayinza kujja gye ndi okuggyako nga Kitange eyantuma y’amusise, era ndimuzuukiza ku lunaku olw’enkomerero.</p><p></p></div></aside>
</div>
</div>
</div>
</div>
</div>
</body>
</html>
